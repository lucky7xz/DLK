<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Auff die Melodey: Kehr vmb mein Seel/ rc.</title>
        <author>
          <persName>
            <surname>Opitz</surname>
            <forename>Martin</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">1</measure>
        <measure type="verses">80</measure>
        <measure type="verses_per_stanza">1-80</measure>
        <measure type="syllables">629</measure>
        <measure type="tokens">473</measure>
        <measure type="characters">2561</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1624</date>
      </publicationStmt>
      <sourceDesc>
        <p corresp="urn:nbn:de:kobv:b4-200905197859"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Auff die Melodey: Kehr vmb mein Seel/ rc.</head>
          <lg rhyme="unknown" type="stanza">
            <l>Jetzt blicken auß des Himmels Saal</l>
            <l>Die güldne Sternen allzumahl/</l>
            <l>Ich bin ohn Hoffnung gantz allein/</l>
            <l>Ich wach/ vnd andre schlaffen ein.</l>
            <l>Ihr Jungfraw/ lieget in der Ruh/</l>
            <l>Vnd habet ewer äuglein zu/</l>
            <l>Ihr blaset auß dem rothen Mundt</l>
            <l>Das süsse Gifft/ so mich verwundt.</l>
            <l>Ihr dencket nicht an meine Noth/</l>
            <l>Noch an den starcken Liebes-Gott/</l>
            <l>Der mein betrübt Gemüth gebracht</l>
            <l>In ewer Hand vnd grosse Macht.</l>
            <l>Ich lieg an ewrer tauben Thier/</l>
            <l>Ob ich doch möchte kommen für/</l>
            <l>Vnd ewren vnbewegten Sinn</l>
            <l>Durch meine Bitte legen hin.</l>
            <l>Die Vögel so sonst fliegen ferr/</l>
            <l>Die Fisch auch in dem wilden Meer</l>
            <l>Sindt sicher/ geben sich zu ruh/</l>
            <l>Vnd nur ich thue kein Auge zu.</l>
            <l>Die Thränen ruff ich Zeugen an/</l>
            <l>Damit ich euch nicht zwingen kan/</l>
            <l>Die Thränen so ich euch zu schandt</l>
            <l>Verlaß/ als meiner Liebe Pfandt.</l>
            <l>Ein jeglich ding hat seine Zeit/</l>
            <l>Wann es gefroren vnd geschneit/</l>
            <l>Macht sich der Westwindt auff die Bahn/</l>
            <l>Vnd legt der Erdt new Kleider an.</l>
            <l>Das eine fellt/ das ander steht/</l>
            <l>Wann Ph</l>
            <l>Tritt ab der Mond/ kompt er heran/</l>
            <l>Muß Ph</l>
            <l>Es hatt doch alles sein gebür/</l>
            <l>Zwey dinge bleiben für vnd für/</l>
            <l>Ewr harter Sinn/ vnd meine Pein/</l>
            <l>Die müssen gantz vnendtlich sein.</l>
            <l>Die vrsach ist mein standthafft Hertz/</l>
            <l>Weil ich nicht mit der Liebe schertz/</l>
            <l>Noch/ wie die Blumen/ mich verkehr/</l>
            <l>So Boreas weht hin vnd her.</l>
            <l>Ich bin kein Schifflein in der See/</l>
            <l>Das nach des Windes Wellen geh/</l>
            <l>Ich halt allein bey euch fest an/</l>
            <l>Bey euch bleib ich/ sonst niergendt/ stahn.</l>
            <l>Vnd diß ist/ Jungfraw/ meine schuldt/</l>
            <l>Wohlan ich geh/ daß jhr nicht solt</l>
            <l>Euch vber mich beschweren sehr/</l>
            <l>Ich will euch nicht bekümmern mehr.</l>
            <l>Gehabt euch wol/ ich scheid jetzt ab/</l>
            <l>Gehabt euch wol/ ich eil ins Grab/</l>
            <l>Ach lasset doch mein Seelelein</l>
            <l>In ewren Schoß verwahret sein/</l>
            <l>Sonst wirdt sie Venus auff dem Wagen/</l>
            <l>So hoch als Sonn vnd Monde tragen/</l>
            <l>Sonst wirdt mein arme Seele stehn/</l>
            <l>Wo jetzundt die Gestirn auffgehn.</l>
            <l>Die Sternen in deß Himmels Feld/</l>
            <l>So nächtlich leuchten aller Welt/</l>
            <l>Die waren Buhler vor der Zeit/</l>
            <l>Jetzt stehen sie von Noth befreyt.</l>
            <l>Sie stehn vnd haben fleissig acht/</l>
            <l>Was Pein vnd Leiden jhr mir macht/</l>
            <l>Sie zeigens an der Venus Sohn/</l>
            <l>Der euch wirdt geben rechten Lohn.</l>
            <l>Der Liebe Schwestern/ Leyd vnd Frewd/</l>
            <l>Sein auch alldar/ vnd samlen beyd</l>
            <l>In einen Krug die Thränen all/</l>
            <l>Vnd setzen sie auff Venus Saal.</l>
            <l>Die Namen Venus zeichnen lest</l>
            <l>In jhr Register/ wer das best</l>
            <l>Vnd meiste dann gelitten hier/</l>
            <l>Wirdt andern dort gezogen für.</l>
            <l>Die beste Stell bleibt wol für mich/</l>
            <l>Weil ich jetzt sterbe williglich/</l>
            <l>Da will ich stehen euch zu Spott/</l>
            <l>Die jhr mich bringet zu dem Todt.</l>
            <l>Jungfraw ich geh/ vnd laß allhier</l>
            <l>Die heissen Thränen vor der Thür/</l>
            <l>Doch/ soll ich fort/ denckt doch vorhin/</l>
            <l>Ob ich vmb euch den Todt verdien?</l>
          </lg>
        </lg>
      </div>
    </body>
  </text>
</TEI>
