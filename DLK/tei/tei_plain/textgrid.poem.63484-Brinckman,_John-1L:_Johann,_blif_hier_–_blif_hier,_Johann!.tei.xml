<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: Johann, blif hier – blif hier, Johann!</title>
        <author>
          <persName>
            <surname>Brinckman</surname>
            <forename>John</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">40</measure>
        <measure type="verses">320</measure>
        <measure type="verses_per_stanza">1-8 2-8 3-8 4-8 5-8 6-8 7-8 8-8 9-8 10-8 11-8 12-8 13-8 14-8 15-8 16-8 17-8 18-8 19-8 20-8 21-8 22-8 23-8 24-8 25-8 26-8 27-8 28-8 29-8 30-8 31-8 32-8 33-8 34-8 35-8 36-8 37-8 38-8 39-8 40-8</measure>
        <measure type="syllables">2602</measure>
        <measure type="tokens">2214</measure>
        <measure type="characters">10764</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: Johann, blif hier – blif hier, Johann!</head>
          <lg rhyme="unknown" type="stanza">
            <l>Johann, blif hier – blif hier, Johann!</l>
            <l>Wat wist du in Amerika!</l>
            <l>Blif hier, wenn ick di raden kann;</l>
            <l>besinn di doch un denk eens nah!</l>
            <l>Du seggst, di hölt nu keen Spann Pir,</l>
            <l>noch vör de Aust denn schall dat furt:</l>
            <l>denn dat's doch hier all nicks nich mihr –</l>
            <l>Amerika, dat is de Urt!</l>
          </lg>
          <lg rhyme="unknown" type="stanza">
            <l>Du seggst, dat du hier racken möst</l>
            <l>un slawen möst, Johr in Johr ut –</l>
            <l>dat in dat Dörp keen Pird du weest,</l>
            <l>sau lat noch ran, sau tidig rut;</l>
            <l>wat du ok in dei Sälen liggst,</l>
            <l>di afmarachst un an di spannst –</l>
            <l>wer weet, wennihr du Hüsung kriggst,</l>
            <l>wer weet, wennihr du frigen kannst.</l>
          </lg>
          <lg rhyme="unknown" type="stanza">
            <l>Weet Gott, dat du dat suer hest!</l>
            <l>Dat is woll wohr, dat is woll wiß;</l>
            <l>doch hest du ok dat Allerbest:</l>
            <l>Gesundheit, de von Isen is.</l>
            <l>Een ihrlich Blaut hest du dorbi,</l>
            <l>un ihrlich hett noch nie verdarwt –</l>
            <l>un noch up eens verlat du di:</l>
            <l>dei Gäus gaht allerwägen barft.</l>
          </lg>
          <lg rhyme="unknown" type="stanza">
            <l>Un wer man will, un wer man mag,</l>
            <l>de sleiht sick ok bi uns noch dörch,</l>
            <l>de kümmt ok œwer'n legsten Dag</l>
            <l>woll weg in oll Land Mäkelbörg;</l>
            <l>de brukt nich in de wide Welt</l>
            <l>un in dat Blag' irst rin tau gahn –</l>
            <l>wenn he sin Sak man schicklich stellt,</l>
            <l>blifft up sin Been ok hier he stahn!</l>
          </lg>
          <lg rhyme="unknown" type="stanza">
            <l>Un geiht't nich all sau, as dat schall</l>
            <l>un as du müchst – kümmt Tit, kümmt Rat.</l>
            <l>Wer fast steiht, kümmt nich licht tau Fall,</l>
            <l>un keen Aust kem noch vör de Saat;</l>
            <l>un sühst du ok nich Stig noch Steg</l>
            <l>un weest nich mihr, ob hül ob hott –</l>
            <l>man drist grad tau! Dat is de Weg,</l>
            <l>denn kümmt dat Glück, dor helpt di Gott.</l>
          </lg>
          <lg rhyme="unknown" type="stanza">
            <l>Denn kümmt't oft bäter, as du dacht,</l>
            <l>denn sleiht up eens di allens in,</l>
            <l>denn dreiht sick dat, denn treckst du sacht</l>
            <l>noch in den besten Katen rin;</l>
            <l>kriggst Stall un Goren, Gaus un Kauh,</l>
            <l>Fru, Jören, Hohn un Hahn un Swin,</l>
            <l>büst achterher vergnögt dortau,</l>
            <l>kannst anners du vergnögt man sin.</l>
          </lg>
          <lg rhyme="unknown" type="stanza">
            <l>Doch kümmst du nah de anner Sit</l>
            <l>von dat graut Water, glöw du man,</l>
            <l>dor helpt ok wider nicks as Flit,</l>
            <l>möst du noch eens sau dull heran.</l>
            <l>Dor ward dat Smolt up't Brot ok gragt,</l>
            <l>wenn eener noch sau flitig plögt;</l>
            <l>dor is keen Minsch, de nah di fragt,</l>
            <l>üm di den lütten Finger rögt.</l>
          </lg>
          <lg rhyme="unknown" type="stanza">
            <l>Dor rackt een jeder för sick sülst,</l>
            <l>un dor heet klauk, wer düchtig lüggt</l>
            <l>un wer sick hœgt, wenn up dat düllst</l>
            <l>he di beschummelt un bedrüggt.</l>
            <l>Dor heet dat: Help di sülst un süh,</l>
            <l>wur dörch du kümmst un wur di't glückt!</l>
            <l>Wat schert un deit dat uns, wur di</l>
            <l>din Stäwel knipt, din Schauh di drückt!</l>
          </lg>
          <lg rhyme="unknown" type="stanza">
            <l>Dor is all mennig, meenigeen –</l>
            <l>un keen Minsch hülp von alltausam' –</l>
            <l>von Schauh un Kittel, Strümp un Been</l>
            <l>un achter'n Tun tum Starben kam'.</l>
            <l>Un mennigeen de sitt noch dor,</l>
            <l>denkt Nacht un Dag nah Hus torügg,</l>
            <l>kem wedder œwer't Water gor</l>
            <l>un gor tau girn – he kann man nich.</l>
          </lg>
          <lg rhyme="unknown" type="stanza">
            <l>Dat is, as wenn utwussen Böm</l>
            <l>man utgröfft un ümplanten deit,</l>
            <l>de quint sülst in den besten Lehm,</l>
            <l>un hewwt se noch sau gaut sünst bleuht;</l>
            <l>dat is, as wenn 'ne Stark man drifft</l>
            <l>von'n Dreesch herin in Wisch un Brok –</l>
            <l>wenn se dor stört't un dot dor blifft,</l>
            <l>wat Wunner ok – wat Wunner ok!</l>
          </lg>
          <lg rhyme="unknown" type="stanza">
            <l>Denn sittst viellicht, wer weet wur bald,</l>
            <l>du ok, verraden un verköfft,</l>
            <l>in sonn amerikansche Wald,</l>
            <l>as vör di väl all säten hewwt –</l>
            <l>un denkst, dat ick dat sau hier drap,</l>
            <l>dat is min Straf, viellicht min Dod;</l>
            <l>wuarüm wir ick ok sonn oll Schap</l>
            <l>un sprüng dei Hamels nah in'n Sot!</l>
          </lg>
          <lg rhyme="unknown" type="stanza">
            <l>Denn denkst an din oll Dörp sau girn,</l>
            <l>wur oft du dor hest eggt un seiht,</l>
            <l>wat dor för schäune Käuh doch wir'n –</l>
            <l>un wat de Weit se woll all meiht?</l>
            <l>Un as du noch den dullen Hingst,</l>
            <l>den bleßten, ünner Sadel redst –</l>
            <l>un as du Mai noch halen güngst</l>
            <l>un mit Marik noch danzen dedst;</l>
          </lg>
          <lg rhyme="unknown" type="stanza">
            <l>un denkst, was dor ok väl man schlicht</l>
            <l>un künn dor bäter wäsen väl</l>
            <l>un was de Arbeit ok nich licht –</l>
            <l>man leg doch up'n warmen Pœhl.</l>
            <l>Du wüßt doch dor, wuaran du wirst,</l>
            <l>dor was doch Rat, dor was doch Hülp,</l>
            <l>dor kem doch Gotts Wurt noch tauirst</l>
            <l>un hadd doch jede Pott sin Stülp.</l>
          </lg>
          <lg rhyme="unknown" type="stanza">
            <l>Un geihst du weg un dröppst dat gaut,</l>
            <l>as dat dor weck woll drapen mœgt,</l>
            <l>denn isern Blaut un isern Maut</l>
            <l>de slahn den Düwel allerwägt –</l>
            <l>wat helpt dat all! Taufrädenheit</l>
            <l>de waßt nich West, de waßt nich Ost,</l>
            <l>de waßt, sau wit een Minsch ok geiht,</l>
            <l>doch narrns as in sin eegen Bost.</l>
          </lg>
          <lg rhyme="unknown" type="stanza">
            <l>Du seggst, wat höllt di hier? Johann!</l>
            <l>Du wist nu nah Amerika –</l>
            <l>kik doch din'n ollen Vader an!</l>
            <l>Fröggst nicks nah din oll Moder nah?</l>
            <l>Un wenn se ok nich Hoff un Veh,</l>
            <l>nich Wisch un Feld up di verarwt –</l>
            <l>sonn oll Lüd deit dat gor tau weh,</l>
            <l>wenn wit von ehren Sœhn se starwt.</l>
          </lg>
          <lg rhyme="unknown" type="stanza">
            <l>Dat Öller is all sau sau kolt;</l>
            <l>un hewwt sei ok ehr Ollendeel,</l>
            <l>dat is sau eensam, wenn man olt –</l>
            <l>dat is nich half, dat is nich heel.</l>
            <l>Dei Knaken lahm, sau fack dei Arm',</l>
            <l>de Gicht de sitt in Hand un Tehn,</l>
            <l>di früst – un sittst du noch sau warm,</l>
            <l>du sühst – un kannst doch recht nich sehn.</l>
          </lg>
          <lg rhyme="unknown" type="stanza">
            <l>Dat is 'ne gor tau lege Tit –</l>
            <l>doch ach! wur leg – doch ach! wur leg,</l>
            <l>wenn man een Kind hett, dat sau wit,</l>
            <l>wit weg von sin oll Öllern tög;</l>
            <l>sau wit – man süht em nie nich mihr.</l>
            <l>Wur lang ward denn de Happen Brot!</l>
            <l>Sonn oll Mann wünscht sick in de Ir',</l>
            <l>sonn oll Fru mücht woll, se wir dot.</l>
          </lg>
          <lg rhyme="unknown" type="stanza">
            <l>Keen Kinnskind sett't sick up sin Knee,</l>
            <l>keen Kinnskind sitt up ehren Schot;</l>
            <l>ehr Og ward ümmer fucht, wenn se</l>
            <l>man hürt von Brut un Brüjam blot;</l>
            <l>se möt an di denn denken glik,</l>
            <l>wen se di günnen deit as Fru:</l>
            <l>keen Dirn geföllt ehr as Marik,</l>
            <l>de nehm di woll – doch wur büst du?</l>
          </lg>
          <lg rhyme="unknown" type="stanza">
            <l>Un wenn dat Fierabend wad</l>
            <l>un all Lüd sitten vör de Dör,</l>
            <l>denn sünd ehr beid' de Ogen natt –</l>
            <l>wer klœhnt mit em? Wer klœhnt mit ehr?</l>
            <l>Wer spreckt för se een gaudes Wurt,</l>
            <l>wenn't nödig deit, mit rechte Schick?</l>
            <l>Ehr Sœhn, ehr eenzig Sœhn is furt,</l>
            <l>un nümms nich sünst de rüppelt sick.</l>
          </lg>
          <lg rhyme="unknown" type="stanza">
            <l>Un kümmt de Dod tauletzt un nimmt</l>
            <l>se weg, denn is dat grad noch sau;</l>
            <l>wer sorgt denn för dat Sark? Wer kümmt</l>
            <l>un drückt ehr sacht de Ogen tau?!</l>
            <l>Kik doch din'n ollen Vader an!</l>
            <l>Fröggst nicks nah din oll Moder nah?</l>
            <l>Nicks nah Marik? Blif hier, Johann!</l>
            <l>Wat wist du in Amerika!</l>
          </lg>
          <lg rhyme="unknown" type="stanza">
            <l>Johann, blif hier – blif hier, Johann!</l>
            <l>Wat wist du in Amerika!</l>
            <l>Blif hier, wenn ick di raden kann;</l>
            <l>besinn di doch un denk eens nah!</l>
            <l>Du seggst, di hölt nu keen Spann Pir,</l>
            <l>noch vör de Aust denn schall dat furt:</l>
            <l>denn dat's doch hier all nicks nich mihr –</l>
            <l>Amerika, dat is de Urt!</l>
          </lg>
          <lg rhyme="unknown" type="stanza">
            <l>Du seggst, dat du hier racken möst</l>
            <l>un slawen möst, Johr in Johr ut –</l>
            <l>dat in dat Dörp keen Pird du weest,</l>
            <l>sau lat noch ran, sau tidig rut;</l>
            <l>wat du ok in dei Sälen liggst,</l>
            <l>di afmarachst un an di spannst –</l>
            <l>wer weet, wennihr du Hüsung kriggst,</l>
            <l>wer weet, wennihr du frigen kannst.</l>
          </lg>
          <lg rhyme="unknown" type="stanza">
            <l>Weet Gott, dat du dat suer hest!</l>
            <l>Dat is woll wohr, dat is woll wiß;</l>
            <l>doch hest du ok dat Allerbest:</l>
            <l>Gesundheit, de von Isen is.</l>
            <l>Een ihrlich Blaut hest du dorbi,</l>
            <l>un ihrlich hett noch nie verdarwt –</l>
            <l>un noch up eens verlat du di:</l>
            <l>dei Gäus gaht allerwägen barft.</l>
          </lg>
          <lg rhyme="unknown" type="stanza">
            <l>Un wer man will, un wer man mag,</l>
            <l>de sleiht sick ok bi uns noch dörch,</l>
            <l>de kümmt ok œwer'n legsten Dag</l>
            <l>woll weg in oll Land Mäkelbörg;</l>
            <l>de brukt nich in de wide Welt</l>
            <l>un in dat Blag' irst rin tau gahn –</l>
            <l>wenn he sin Sak man schicklich stellt,</l>
            <l>blifft up sin Been ok hier he stahn!</l>
          </lg>
          <lg rhyme="unknown" type="stanza">
            <l>Un geiht't nich all sau, as dat schall</l>
            <l>un as du müchst – kümmt Tit, kümmt Rat.</l>
            <l>Wer fast steiht, kümmt nich licht tau Fall,</l>
            <l>un keen Aust kem noch vör de Saat;</l>
            <l>un sühst du ok nich Stig noch Steg</l>
            <l>un weest nich mihr, ob hül ob hott –</l>
            <l>man drist grad tau! Dat is de Weg,</l>
            <l>denn kümmt dat Glück, dor helpt di Gott.</l>
          </lg>
          <lg rhyme="unknown" type="stanza">
            <l>Denn kümmt't oft bäter, as du dacht,</l>
            <l>denn sleiht up eens di allens in,</l>
            <l>denn dreiht sick dat, denn treckst du sacht</l>
            <l>noch in den besten Katen rin;</l>
            <l>kriggst Stall un Goren, Gaus un Kauh,</l>
            <l>Fru, Jören, Hohn un Hahn un Swin,</l>
            <l>büst achterher vergnögt dortau,</l>
            <l>kannst anners du vergnögt man sin.</l>
          </lg>
          <lg rhyme="unknown" type="stanza">
            <l>Doch kümmst du nah de anner Sit</l>
            <l>von dat graut Water, glöw du man,</l>
            <l>dor helpt ok wider nicks as Flit,</l>
            <l>möst du noch eens sau dull heran.</l>
            <l>Dor ward dat Smolt up't Brot ok gragt,</l>
            <l>wenn eener noch sau flitig plögt;</l>
            <l>dor is keen Minsch, de nah di fragt,</l>
            <l>üm di den lütten Finger rögt.</l>
          </lg>
          <lg rhyme="unknown" type="stanza">
            <l>Dor rackt een jeder för sick sülst,</l>
            <l>un dor heet klauk, wer düchtig lüggt</l>
            <l>un wer sick hœgt, wenn up dat düllst</l>
            <l>he di beschummelt un bedrüggt.</l>
            <l>Dor heet dat: Help di sülst un süh,</l>
            <l>wur dörch du kümmst un wur di't glückt!</l>
            <l>Wat schert un deit dat uns, wur di</l>
            <l>din Stäwel knipt, din Schauh di drückt!</l>
          </lg>
          <lg rhyme="unknown" type="stanza">
            <l>Dor is all mennig, meenigeen –</l>
            <l>un keen Minsch hülp von alltausam' –</l>
            <l>von Schauh un Kittel, Strümp un Been</l>
            <l>un achter'n Tun tum Starben kam'.</l>
            <l>Un mennigeen de sitt noch dor,</l>
            <l>denkt Nacht un Dag nah Hus torügg,</l>
            <l>kem wedder œwer't Water gor</l>
            <l>un gor tau girn – he kann man nich.</l>
          </lg>
          <lg rhyme="unknown" type="stanza">
            <l>Dat is, as wenn utwussen Böm</l>
            <l>man utgröfft un ümplanten deit,</l>
            <l>de quint sülst in den besten Lehm,</l>
            <l>un hewwt se noch sau gaut sünst bleuht;</l>
            <l>dat is, as wenn 'ne Stark man drifft</l>
            <l>von'n Dreesch herin in Wisch un Brok –</l>
            <l>wenn se dor stört't un dot dor blifft,</l>
            <l>wat Wunner ok – wat Wunner ok!</l>
          </lg>
          <lg rhyme="unknown" type="stanza">
            <l>Denn sittst viellicht, wer weet wur bald,</l>
            <l>du ok, verraden un verköfft,</l>
            <l>in sonn amerikansche Wald,</l>
            <l>as vör di väl all säten hewwt –</l>
            <l>un denkst, dat ick dat sau hier drap,</l>
            <l>dat is min Straf, viellicht min Dod;</l>
            <l>wuarüm wir ick ok sonn oll Schap</l>
            <l>un sprüng dei Hamels nah in'n Sot!</l>
          </lg>
          <lg rhyme="unknown" type="stanza">
            <l>Denn denkst an din oll Dörp sau girn,</l>
            <l>wur oft du dor hest eggt un seiht,</l>
            <l>wat dor för schäune Käuh doch wir'n –</l>
            <l>un wat de Weit se woll all meiht?</l>
            <l>Un as du noch den dullen Hingst,</l>
            <l>den bleßten, ünner Sadel redst –</l>
            <l>un as du Mai noch halen güngst</l>
            <l>un mit Marik noch danzen dedst;</l>
          </lg>
          <lg rhyme="unknown" type="stanza">
            <l>un denkst, was dor ok väl man schlicht</l>
            <l>un künn dor bäter wäsen väl</l>
            <l>un was de Arbeit ok nich licht –</l>
            <l>man leg doch up'n warmen Pœhl.</l>
            <l>Du wüßt doch dor, wuaran du wirst,</l>
            <l>dor was doch Rat, dor was doch Hülp,</l>
            <l>dor kem doch Gotts Wurt noch tauirst</l>
            <l>un hadd doch jede Pott sin Stülp.</l>
          </lg>
          <lg rhyme="unknown" type="stanza">
            <l>Un geihst du weg un dröppst dat gaut,</l>
            <l>as dat dor weck woll drapen mœgt,</l>
            <l>denn isern Blaut un isern Maut</l>
            <l>de slahn den Düwel allerwägt –</l>
            <l>wat helpt dat all! Taufrädenheit</l>
            <l>de waßt nich West, de waßt nich Ost,</l>
            <l>de waßt, sau wit een Minsch ok geiht,</l>
            <l>doch narrns as in sin eegen Bost.</l>
          </lg>
          <lg rhyme="unknown" type="stanza">
            <l>Du seggst, wat höllt di hier? Johann!</l>
            <l>Du wist nu nah Amerika –</l>
            <l>kik doch din'n ollen Vader an!</l>
            <l>Fröggst nicks nah din oll Moder nah?</l>
            <l>Un wenn se ok nich Hoff un Veh,</l>
            <l>nich Wisch un Feld up di verarwt –</l>
            <l>sonn oll Lüd deit dat gor tau weh,</l>
            <l>wenn wit von ehren Sœhn se starwt.</l>
          </lg>
          <lg rhyme="unknown" type="stanza">
            <l>Dat Öller is all sau sau kolt;</l>
            <l>un hewwt sei ok ehr Ollendeel,</l>
            <l>dat is sau eensam, wenn man olt –</l>
            <l>dat is nich half, dat is nich heel.</l>
            <l>Dei Knaken lahm, sau fack dei Arm',</l>
            <l>de Gicht de sitt in Hand un Tehn,</l>
            <l>di früst – un sittst du noch sau warm,</l>
            <l>du sühst – un kannst doch recht nich sehn.</l>
          </lg>
          <lg rhyme="unknown" type="stanza">
            <l>Dat is 'ne gor tau lege Tit –</l>
            <l>doch ach! wur leg – doch ach! wur leg,</l>
            <l>wenn man een Kind hett, dat sau wit,</l>
            <l>wit weg von sin oll Öllern tög;</l>
            <l>sau wit – man süht em nie nich mihr.</l>
            <l>Wur lang ward denn de Happen Brot!</l>
            <l>Sonn oll Mann wünscht sick in de Ir',</l>
            <l>sonn oll Fru mücht woll, se wir dot.</l>
          </lg>
          <lg rhyme="unknown" type="stanza">
            <l>Keen Kinnskind sett't sick up sin Knee,</l>
            <l>keen Kinnskind sitt up ehren Schot;</l>
            <l>ehr Og ward ümmer fucht, wenn se</l>
            <l>man hürt von Brut un Brüjam blot;</l>
            <l>se möt an di denn denken glik,</l>
            <l>wen se di günnen deit as Fru:</l>
            <l>keen Dirn geföllt ehr as Marik,</l>
            <l>de nehm di woll – doch wur büst du?</l>
          </lg>
          <lg rhyme="unknown" type="stanza">
            <l>Un wenn dat Fierabend wad</l>
            <l>un all Lüd sitten vör de Dör,</l>
            <l>denn sünd ehr beid' de Ogen natt –</l>
            <l>wer klœhnt mit em? Wer klœhnt mit ehr?</l>
            <l>Wer spreckt för se een gaudes Wurt,</l>
            <l>wenn't nödig deit, mit rechte Schick?</l>
            <l>Ehr Sœhn, ehr eenzig Sœhn is furt,</l>
            <l>un nümms nich sünst de rüppelt sick.</l>
          </lg>
          <lg rhyme="unknown" type="stanza">
            <l>Un kümmt de Dod tauletzt un nimmt</l>
            <l>se weg, denn is dat grad noch sau;</l>
            <l>wer sorgt denn för dat Sark? Wer kümmt</l>
            <l>un drückt ehr sacht de Ogen tau?!</l>
            <l>Kik doch din'n ollen Vader an!</l>
            <l>Fröggst nicks nah din oll Moder nah?</l>
            <l>Nicks nah Marik? Blif hier, Johann!</l>
            <l>Wat wist du in Amerika!</l>
          </lg>
        </lg>
      </div>
    </body>
  </text>
</TEI>
