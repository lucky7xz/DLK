<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: Tau Rostock up den Pingstmark wir</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">4</measure>
        <measure type="verses">112</measure>
        <measure type="verses_per_stanza">1-22 2-34 3-22 4-34</measure>
        <measure type="syllables">944</measure>
        <measure type="tokens">716</measure>
        <measure type="characters">3872</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: Tau Rostock up den Pingstmark wir</head>
          <lg rhyme="unknown" type="stanza">
            <l>Tau Rostock up den Pingstmark wir</l>
            <l>'ne grote Baud mit wille Dir,</l>
            <l>Un Biller wiren rümmer hungen,</l>
            <l>Wo s't makten, wenn sei Löwen fungen,</l>
            <l>Wo sick de groten willen Slangen</l>
            <l>Mit Minschen deden rümmer wrangen,</l>
            <l>Wo ein den Boren danzen let</l>
            <l>Un up en Elefanten set</l>
            <l>Un wo so'n Wulf en Handwarksburßen fret.</l>
            <l>Un Korl Slemmin, de steiht dor lang',</l>
            <l>Bekickt den Wulf sick un de Slang',</l>
            <l>Den Löwen un den Elefanten</l>
            <l>Un seggt tau Jochen Willebrandten:</l>
            <l>»du, Jochen, dat möt hellsehen sin,</l>
            <l>Kik, wo de Handwarksburß sick wehrt</l>
            <l>Un wo de Wulf em doch vertehrt,</l>
            <l>De Düwel hal! – ick gah herin!«</l>
            <l>Un geiht nu an den Mann heran,</l>
            <l>De buten vör den Ingang steiht,</l>
            <l>Un fröggt, wat dat woll kosten deiht.</l>
            <l>»för di en Gröschen«, seggt de Mann.</l>
            <l>Un Korl betahlt sin Geld un geiht.</l>
          </lg>
          <lg rhyme="unknown" type="stanza">
            <l>Doch wohrt nich lang', dunn ward dat en Geschri,</l>
            <l>Un Korl stört't rute ut de Dör.</l>
            <l>»wo, dat is jo Bedreigeri!</l>
            <l>Dat's all nich wohr! – Den Gröschen her!</l>
            <l>Den Gröschen giwwst mi wedder t'rügg!</l>
            <l>De grote Slang, de wrangt sick nich,</l>
            <l>Dor ward kein Handwarksburß terreten,</l>
            <l>Kaldunen hett de Wulf blot freten!«</l>
            <l>De Mann, de wull kein Upseihn nich</l>
            <l>Un giwwt em sinen Gröschen t'rügg,</l>
            <l>Un Korl geiht nu entlang den Strand,</l>
            <l>Un mit em Jochen Willebrandt.</l>
            <l>»na«, seggt denn des', »was't denn so slicht?</l>
            <l>Un was di dat denn nich pläsierlich?«</l>
            <l>»ih, wat ein dor tau seihen kriggt,</l>
            <l>Dat is«, seggt Korl, »jo ganz natürlich.</l>
            <l>Wenn ick en Gröschen gewen dauh,</l>
            <l>Denn will'ck ok för min Geld wat seihn,</l>
            <l>Dor hürt en Handwarksburß dortau,</l>
            <l>Un taum Territen was dor kein.«</l>
            <l>»na«, fröggt denn Jochen Willebrandt,</l>
            <l>»wo süht denn ut so'n Elefant?«</l>
            <l>»je, denn heww'ck blot von achter seihn,</l>
            <l>Doch, Jochen, dat's en gruglich Dird,</l>
            <l>Twölf Faut hoch gaud un grislich swart</l>
            <l>Un hett en langen dicken Start,</l>
            <l>Un, hür di, ganz putzlistig wir't,</l>
            <l>Wo mit den Start hei rüm handtiert;</l>
            <l>Hei fött un grippt dor orndlich mit,</l>
            <l>As mit 'ne Hand, un fött un ritt</l>
            <l>Dormit 'ne Bramwinsbuddel apen,</l>
            <l>Denn hellsch nah Rum un Bramwin tracht'e,</l>
            <l>Un narschen is dat Dird beschapen.</l>
            <l>Denn, denk mal, 't Beist, dat süppt von achter.«</l>
          </lg>
          <lg rhyme="unknown" type="stanza">
            <l>Tau Rostock up den Pingstmark wir</l>
            <l>'ne grote Baud mit wille Dir,</l>
            <l>Un Biller wiren rümmer hungen,</l>
            <l>Wo s't makten, wenn sei Löwen fungen,</l>
            <l>Wo sick de groten willen Slangen</l>
            <l>Mit Minschen deden rümmer wrangen,</l>
            <l>Wo ein den Boren danzen let</l>
            <l>Un up en Elefanten set</l>
            <l>Un wo so'n Wulf en Handwarksburßen fret.</l>
            <l>Un Korl Slemmin, de steiht dor lang',</l>
            <l>Bekickt den Wulf sick un de Slang',</l>
            <l>Den Löwen un den Elefanten</l>
            <l>Un seggt tau Jochen Willebrandten:</l>
            <l>»du, Jochen, dat möt hellsehen sin,</l>
            <l>Kik, wo de Handwarksburß sick wehrt</l>
            <l>Un wo de Wulf em doch vertehrt,</l>
            <l>De Düwel hal! – ick gah herin!«</l>
            <l>Un geiht nu an den Mann heran,</l>
            <l>De buten vör den Ingang steiht,</l>
            <l>Un fröggt, wat dat woll kosten deiht.</l>
            <l>»för di en Gröschen«, seggt de Mann.</l>
            <l>Un Korl betahlt sin Geld un geiht.</l>
          </lg>
          <lg rhyme="unknown" type="stanza">
            <l>Doch wohrt nich lang', dunn ward dat en Geschri,</l>
            <l>Un Korl stört't rute ut de Dör.</l>
            <l>»wo, dat is jo Bedreigeri!</l>
            <l>Dat's all nich wohr! – Den Gröschen her!</l>
            <l>Den Gröschen giwwst mi wedder t'rügg!</l>
            <l>De grote Slang, de wrangt sick nich,</l>
            <l>Dor ward kein Handwarksburß terreten,</l>
            <l>Kaldunen hett de Wulf blot freten!«</l>
            <l>De Mann, de wull kein Upseihn nich</l>
            <l>Un giwwt em sinen Gröschen t'rügg,</l>
            <l>Un Korl geiht nu entlang den Strand,</l>
            <l>Un mit em Jochen Willebrandt.</l>
            <l>»na«, seggt denn des', »was't denn so slicht?</l>
            <l>Un was di dat denn nich pläsierlich?«</l>
            <l>»ih, wat ein dor tau seihen kriggt,</l>
            <l>Dat is«, seggt Korl, »jo ganz natürlich.</l>
            <l>Wenn ick en Gröschen gewen dauh,</l>
            <l>Denn will'ck ok för min Geld wat seihn,</l>
            <l>Dor hürt en Handwarksburß dortau,</l>
            <l>Un taum Territen was dor kein.«</l>
            <l>»na«, fröggt denn Jochen Willebrandt,</l>
            <l>»wo süht denn ut so'n Elefant?«</l>
            <l>»je, denn heww'ck blot von achter seihn,</l>
            <l>Doch, Jochen, dat's en gruglich Dird,</l>
            <l>Twölf Faut hoch gaud un grislich swart</l>
            <l>Un hett en langen dicken Start,</l>
            <l>Un, hür di, ganz putzlistig wir't,</l>
            <l>Wo mit den Start hei rüm handtiert;</l>
            <l>Hei fött un grippt dor orndlich mit,</l>
            <l>As mit 'ne Hand, un fött un ritt</l>
            <l>Dormit 'ne Bramwinsbuddel apen,</l>
            <l>Denn hellsch nah Rum un Bramwin tracht'e,</l>
            <l>Un narschen is dat Dird beschapen.</l>
            <l>Denn, denk mal, 't Beist, dat süppt von achter.«</l>
          </lg>
        </lg>
      </div>
    </body>
  </text>
</TEI>
