<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: Ihr, die gern seht was sonderlichs,</title>
        <author>
          <persName>
            <surname>Fischart</surname>
            <forename>Johann</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">6</measure>
        <measure type="verses">380</measure>
        <measure type="verses_per_stanza">1-48 2-96 3-46 4-48 5-96 6-46</measure>
        <measure type="syllables">3094</measure>
        <measure type="tokens">2268</measure>
        <measure type="characters">12890</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1575</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: Ihr, die gern seht was sonderlichs,</head>
          <lg rhyme="unknown" type="stanza">
            <l>Ihr, die gern seht was sonderlichs,</l>
            <l>Nun secht mir hie was wunderlichs,</l>
            <l>Hie sitzt ein Esel vnd will richtn</l>
            <l>Inn jhm gar vnbekandten Gschichtn,</l>
            <l>(wie heut noch manche Esel pflegn,</l>
            <l>So vrtheiln, was sie nicht vermögn).</l>
            <l>Dasselbig hat sich zugetragn</l>
            <l>Auff weiß, wie ich euch nun will sagn:</l>
            <l>Ein zanck erhub sich auff ein mal</l>
            <l>Zwischen Guckgauch vnd Nachtigal,</l>
            <l>Wer das best gsang führt vnter jhnen,</l>
            <l>Weil mit einander sie beginnen</l>
            <l>Zugleich im Aprill jhr Gesang</l>
            <l>Vnd treibens übern May nicht lang.</l>
            <l>Der Guckgauch ward gar vnverschampt</l>
            <l>Vnd trotzt die Vögel Allesampt.</l>
            <l>Damit nun solch spänige sach</l>
            <l>Vnter Vögeln kein Auffruhr mach,</l>
            <l>Wardt gschlossen, den streit abzustelln,</l>
            <l>Daß man ein Richter solt erwehln,</l>
            <l>Aber doch auß den Vögeln keinen,</l>
            <l>Weil sie hierinn Partheysch scheinen,</l>
            <l>Sondern ein auß Vierfüssing Thiern,</l>
            <l>Der recht sprech, wem preiß solt gebürn.</l>
            <l>Nun trat her auß dem Wald vngfähr</l>
            <l>Ein Esel grobitetisch schwer,</l>
            <l>Fein fuß für fuß vnd gar bedachtsam,</l>
            <l>Daß er kein Fuß verrenckt, gmachsam.</l>
            <l>All Vögel sahen jhn drumb an:</l>
            <l>»secht, was Schultheiß trit hie auff dban,</l>
            <l>Es jst fürwar ein Erbarer Esel,</l>
            <l>Der seß gar fein im Richter Sessel,</l>
            <l>Dieweil er hat lang Ohren auch,</l>
            <l>Die wol verhören vnsern Gauch.«</l>
            <l>Sie schickten ein Gesandten hin,</l>
            <l>Den Retscher, der solt bitten jhn,</l>
            <l>Das sich sein Orithet bemühe,</l>
            <l>Zu vrtheilen disen streit Alhie.</l>
            <l>Als der Esel die werbung hört,</l>
            <l>Der sachen er sich nicht lang wehrt,</l>
            <l>Dann er sich hett albreit beredet,</l>
            <l>Das man die gschicksten nur erbetet,</l>
            <l>So man doch witz bey eim sucht gwönlich,</l>
            <l>Weil er eim witzigen sicht ähnlich,</l>
            <l>Darumb den Spruch man billich soll,</l>
            <l>Wer weiß, obs war ist, wissen wol,</l>
            <l>Obs Nemblich war ist, oder Narr ist,</l>
            <l>Weil dunckel machet, daß nichts klar ist.</l>
          </lg>
          <lg rhyme="unknown" type="stanza">
            <l>Nach dem nun Nachtigal vnd Gauch</l>
            <l>Heten eingwilligt nach rechts brauch</l>
            <l>In den Schiedrichter Herr Ragörlin,</l>
            <l>Da nam er für ein Richters gwehrlin,</l>
            <l>Ein grün Reiß, reuspert sich drauff bald,</l>
            <l>Daß das Giga in Wald erschalt;</l>
            <l>Er setzet sich vnd spitzt sein öhrlin,</l>
            <l>Wie dMeydlin, wenn man sagt ein Märlin,</l>
            <l>Vnd sach stracks zu dem walt dorthin,</l>
            <l>Alda die Kempffer fassen kün.</l>
            <l>In deß fieng an die Nachtigal</l>
            <l>Zu gällen jhrn zwitzrenden schall,</l>
            <l>Das der Esel sich drob vergaß</l>
            <l>Vnd nicht wust, wie vnd was es was.</l>
            <l>Darauff der Guckgauch auch herrucket,</l>
            <l>Rufft dem Richter, der auff jn gucket,</l>
            <l>Gugkuck, Gugkuck, giga gikuck:</l>
            <l>Es laut als der Tantz auff der Kruck.</l>
            <l>Meim Herr Esel Ohren richter</l>
            <l>Gefiel so wol der Guckguck tichter,</l>
            <l>Das vor verwunderung jhm gleich</l>
            <l>Auß dem Trappen der stab entweich</l>
            <l>Vnd thet das vrtheil gleich drauff sprechen,</l>
            <l>Daß nach sein Ohrn es zu rechen,</l>
            <l>So geb dem Guckgauch er das Lob,</l>
            <l>Weil ers macht so verstendlich grob,</l>
            <l>Daß solchs all Esels Ohrn merckn,</l>
            <l>Dörffn nit drob viel kopffs zerwerckn</l>
            <l>Vnd sein gsangsweiß errathen lang,</l>
            <l>Weil er selbst rufft sein Nam vnd gsang.</l>
            <l>Aber die Nachtigal darnebn</l>
            <l>Führ so ein seltzam verwirts lebn,</l>
            <l>Verkälerirts, verzuckts, zerhackts,</l>
            <l>Verketzerts, verzwickts vnd verzwackts,</l>
            <l>Koterts vnd kauets in der Käln,</l>
            <l>Das man kein Silb jr nach kan zehln.</l>
            <l>Drumb gab der Gauch weiß er den preiß,</l>
            <l>Die reim sich zu seinr giga weiß,</l>
            <l>Aber der Nachtigallen gellen</l>
            <l>Wöll nicht in seinen Ohren stellen.</l>
            <l>Hierauff so brach er seinen Stab,</l>
            <l>Als ob ers wol verrichtet hab.</l>
            <l>Da nun das vrtheil gsprochen ward,</l>
            <l>Vertroß es alle Vögel hart,</l>
            <l>Daß einer von so langen Ohrn,</l>
            <l>Vnd darzu von so grawen Harn,</l>
            <l>Nicht besser solt vrtheiln können,</l>
            <l>Dann wie vom gschmack ein sau vol pfinnen.</l>
            <l>Verjagten drumb den Gauch von jhnen,</l>
            <l>Ders Recht durchs Esel recht wolt gwinnen,</l>
            <l>Vnd gaben jrer Nachtigall</l>
            <l>Den Rath, daß sie flucks in dem fall</l>
            <l>Solt zu den Menschen Appelliern,</l>
            <l>Der werds ohn zweiffel baß erspürn,</l>
            <l>Weil er sein sinn nicht laß Regiern,</l>
            <l>Sondern vernunfft die sinn laß führn.</l>
            <l>Sejther, zu folgen diesem Rath,</l>
            <l>Die Nachtigal kein ruh nicht hat;</l>
            <l>Wann sie ein Menschen nur erblickt,</l>
            <l>Daß sie zum singen sich gleich schickt,</l>
            <l>Vnd singt daher mit allem fleiß,</l>
            <l>Zuklagen jm durch kläglich weiß</l>
            <l>Das vrtheil deß wald Esels grob,</l>
            <l>Der jr abgsprochen hat Lob,</l>
            <l>Vnd einem Guckgauch zugesprochn,</l>
            <l>Auß vnvernunfft nur Abgestochn.</l>
            <l>Ja auch, daß sie vmb solchen Hohn</l>
            <l>Sich etwas rechen mög zu lohn,</l>
            <l>Ist gantzem Nachtigallen gschlecht</l>
            <l>Erlaubt vom Jove für gantz Recht,</l>
            <l>Das es dem Esels gschlecht mög schadn,</l>
            <l>Wann es mit gschweren ist beladn,</l>
            <l>Es beissen auff den gschwollnen Ruckn,</l>
            <l>Das es der Sattel bas mög truckn.</l>
            <l>Ey daß all Nachtigal verächter</l>
            <l>Han müsten noch erger durchächter,</l>
            <l>Wie Marsias, den Phoebus schundt,</l>
            <l>Da er sich grössers vnterwundt</l>
            <l>Vnd mit jm dorfft ein Kampff eingehn,</l>
            <l>Darinn er doch nicht mocht bestehn.</l>
            <l>Ey das all solche Guckgauchpreyser</l>
            <l>Würden zuschanden oder weiser,</l>
            <l>Weil sie sich über Eyer wagn,</l>
            <l>Die sie nicht wissen, was sie tragn.</l>
            <l>Wer sind aber ohn G. die GEselln,</l>
            <l>Die solch wald Eßlisch vrtheil felln?</l>
            <l>Das sind die, so sich düncken klug</l>
            <l>Vnd vrtheiln alles auch ohn fug,</l>
            <l>Wöllen erkennen über sachn,</l>
            <l>Die sie nicht können noch betrachtn,</l>
            <l>Die vrtheiln, ehe sie ejn Ding lesn,</l>
            <l>Vnd doch daß vrtheil jn zumessn,</l>
            <l>Die viel richten vnd nichts verrichtn,</l>
            <l>Vnd wölln als schlichtn durchs vernichtn</l>
            <l>Ja da es geht, wie der Weiß spricht:</l>
            <l>Weißheit wird von jrn Kindern gricht.</l>
          </lg>
          <lg rhyme="unknown" type="stanza">
            <l>Darumb, O liebe Nachtigal,</l>
            <l>Es hat dir gfält in disem fall</l>
            <l>Daß Appellirest zu den Leutn,</l>
            <l>Weil auch bey jnen seind zu zeitn</l>
            <l>Zweybejnig Esel, die dein gsang</l>
            <l>Achten minder denn Schellen klang,</l>
            <l>Vnd über Glehrte wolln sprechn</l>
            <l>Vnd über jedes den Stab brechn,</l>
            <l>Die so nichts können dann gigagen,</l>
            <l>Wöllen vom gsang schön vrtheil sagen,</l>
            <l>Doch muß die Nachtigal verliern,</l>
            <l>Weil Eselsköpff richten von jrn,</l>
            <l>Da, die in Künsten sind die minsten,</l>
            <l>Sind im vrtheilen gar die küensten,</l>
            <l>Die ohn verstand von sachen sprechn,</l>
            <l>So weit sie auß fünff sinnen rechn,</l>
            <l>So doch, wie hie gemahlet stet,</l>
            <l>Die wahr vernunfft für alle geht,</l>
            <l>Die stet in mitten der fünff Sinnen,</l>
            <l>Die sie beherrscht als Königinnen,</l>
            <l>Durchs Scepter der Fürsichtigkeit</l>
            <l>Vnd also jr vngwißheit leit.</l>
            <l>Sie ist das Liecht, welchs die sinn schlicht,</l>
            <l>Das kein ohn sie nicht dunckel richt;</l>
            <l>Sie tregts Buch der erfahrenheit,</l>
            <l>Die sie vom lesen jhr bereit,</l>
            <l>Damit scherpfft sie jr Ration,</l>
            <l>Daß sie nicht vrtheilt nach dem wohn,</l>
            <l>Sonder nach grund vnd der kunst klarheit;</l>
            <l>Draus entsteht weißheit vnd warheit.</l>
            <l>Derhalben kompt her, all jr Leut,</l>
            <l>Weil jr doch all wölt richten heut,</l>
            <l>Sitzt neben dem Richtr Esel her,</l>
            <l>Secht, wie Richten wol nicht ist schwer,</l>
            <l>Aber es treffen, da ligt es,</l>
            <l>Da fehlt offt grob das Eselmeß.</l>
            <l>Auff das jrs aber Recht möcht treffn,</l>
            <l>So last klug dünckel euch nicht äffn,</l>
            <l>Dann eygen lieb vnd sich klug stelln</l>
            <l>Vnd verstendigre nicht hören wölln,</l>
            <l>Diß macht die Welt heut so verwirt,</l>
            <l>Das man kaum kennt Schaf oder Hirt.</l>
            <l>Wolan, Gott geb dem Esel die Beuln,</l>
            <l>Das übr sein verstand will vrtheiln,</l>
            <l>Vnd der Nachtigal ein scharpffn Schnabl,</l>
            <l>Der dem Esel plag mehr denn die gabl.</l>
          </lg>
          <lg rhyme="unknown" type="stanza">
            <l>Ihr, die gern seht was sonderlichs,</l>
            <l>Nun secht mir hie was wunderlichs,</l>
            <l>Hie sitzt ein Esel vnd will richtn</l>
            <l>Inn jhm gar vnbekandten Gschichtn,</l>
            <l>(wie heut noch manche Esel pflegn,</l>
            <l>So vrtheiln, was sie nicht vermögn).</l>
            <l>Dasselbig hat sich zugetragn</l>
            <l>Auff weiß, wie ich euch nun will sagn:</l>
            <l>Ein zanck erhub sich auff ein mal</l>
            <l>Zwischen Guckgauch vnd Nachtigal,</l>
            <l>Wer das best gsang führt vnter jhnen,</l>
            <l>Weil mit einander sie beginnen</l>
            <l>Zugleich im Aprill jhr Gesang</l>
            <l>Vnd treibens übern May nicht lang.</l>
            <l>Der Guckgauch ward gar vnverschampt</l>
            <l>Vnd trotzt die Vögel Allesampt.</l>
            <l>Damit nun solch spänige sach</l>
            <l>Vnter Vögeln kein Auffruhr mach,</l>
            <l>Wardt gschlossen, den streit abzustelln,</l>
            <l>Daß man ein Richter solt erwehln,</l>
            <l>Aber doch auß den Vögeln keinen,</l>
            <l>Weil sie hierinn Partheysch scheinen,</l>
            <l>Sondern ein auß Vierfüssing Thiern,</l>
            <l>Der recht sprech, wem preiß solt gebürn.</l>
            <l>Nun trat her auß dem Wald vngfähr</l>
            <l>Ein Esel grobitetisch schwer,</l>
            <l>Fein fuß für fuß vnd gar bedachtsam,</l>
            <l>Daß er kein Fuß verrenckt, gmachsam.</l>
            <l>All Vögel sahen jhn drumb an:</l>
            <l>»secht, was Schultheiß trit hie auff dban,</l>
            <l>Es jst fürwar ein Erbarer Esel,</l>
            <l>Der seß gar fein im Richter Sessel,</l>
            <l>Dieweil er hat lang Ohren auch,</l>
            <l>Die wol verhören vnsern Gauch.«</l>
            <l>Sie schickten ein Gesandten hin,</l>
            <l>Den Retscher, der solt bitten jhn,</l>
            <l>Das sich sein Orithet bemühe,</l>
            <l>Zu vrtheilen disen streit Alhie.</l>
            <l>Als der Esel die werbung hört,</l>
            <l>Der sachen er sich nicht lang wehrt,</l>
            <l>Dann er sich hett albreit beredet,</l>
            <l>Das man die gschicksten nur erbetet,</l>
            <l>So man doch witz bey eim sucht gwönlich,</l>
            <l>Weil er eim witzigen sicht ähnlich,</l>
            <l>Darumb den Spruch man billich soll,</l>
            <l>Wer weiß, obs war ist, wissen wol,</l>
            <l>Obs Nemblich war ist, oder Narr ist,</l>
            <l>Weil dunckel machet, daß nichts klar ist.</l>
          </lg>
          <lg rhyme="unknown" type="stanza">
            <l>Nach dem nun Nachtigal vnd Gauch</l>
            <l>Heten eingwilligt nach rechts brauch</l>
            <l>In den Schiedrichter Herr Ragörlin,</l>
            <l>Da nam er für ein Richters gwehrlin,</l>
            <l>Ein grün Reiß, reuspert sich drauff bald,</l>
            <l>Daß das Giga in Wald erschalt;</l>
            <l>Er setzet sich vnd spitzt sein öhrlin,</l>
            <l>Wie dMeydlin, wenn man sagt ein Märlin,</l>
            <l>Vnd sach stracks zu dem walt dorthin,</l>
            <l>Alda die Kempffer fassen kün.</l>
            <l>In deß fieng an die Nachtigal</l>
            <l>Zu gällen jhrn zwitzrenden schall,</l>
            <l>Das der Esel sich drob vergaß</l>
            <l>Vnd nicht wust, wie vnd was es was.</l>
            <l>Darauff der Guckgauch auch herrucket,</l>
            <l>Rufft dem Richter, der auff jn gucket,</l>
            <l>Gugkuck, Gugkuck, giga gikuck:</l>
            <l>Es laut als der Tantz auff der Kruck.</l>
            <l>Meim Herr Esel Ohren richter</l>
            <l>Gefiel so wol der Guckguck tichter,</l>
            <l>Das vor verwunderung jhm gleich</l>
            <l>Auß dem Trappen der stab entweich</l>
            <l>Vnd thet das vrtheil gleich drauff sprechen,</l>
            <l>Daß nach sein Ohrn es zu rechen,</l>
            <l>So geb dem Guckgauch er das Lob,</l>
            <l>Weil ers macht so verstendlich grob,</l>
            <l>Daß solchs all Esels Ohrn merckn,</l>
            <l>Dörffn nit drob viel kopffs zerwerckn</l>
            <l>Vnd sein gsangsweiß errathen lang,</l>
            <l>Weil er selbst rufft sein Nam vnd gsang.</l>
            <l>Aber die Nachtigal darnebn</l>
            <l>Führ so ein seltzam verwirts lebn,</l>
            <l>Verkälerirts, verzuckts, zerhackts,</l>
            <l>Verketzerts, verzwickts vnd verzwackts,</l>
            <l>Koterts vnd kauets in der Käln,</l>
            <l>Das man kein Silb jr nach kan zehln.</l>
            <l>Drumb gab der Gauch weiß er den preiß,</l>
            <l>Die reim sich zu seinr giga weiß,</l>
            <l>Aber der Nachtigallen gellen</l>
            <l>Wöll nicht in seinen Ohren stellen.</l>
            <l>Hierauff so brach er seinen Stab,</l>
            <l>Als ob ers wol verrichtet hab.</l>
            <l>Da nun das vrtheil gsprochen ward,</l>
            <l>Vertroß es alle Vögel hart,</l>
            <l>Daß einer von so langen Ohrn,</l>
            <l>Vnd darzu von so grawen Harn,</l>
            <l>Nicht besser solt vrtheiln können,</l>
            <l>Dann wie vom gschmack ein sau vol pfinnen.</l>
            <l>Verjagten drumb den Gauch von jhnen,</l>
            <l>Ders Recht durchs Esel recht wolt gwinnen,</l>
            <l>Vnd gaben jrer Nachtigall</l>
            <l>Den Rath, daß sie flucks in dem fall</l>
            <l>Solt zu den Menschen Appelliern,</l>
            <l>Der werds ohn zweiffel baß erspürn,</l>
            <l>Weil er sein sinn nicht laß Regiern,</l>
            <l>Sondern vernunfft die sinn laß führn.</l>
            <l>Sejther, zu folgen diesem Rath,</l>
            <l>Die Nachtigal kein ruh nicht hat;</l>
            <l>Wann sie ein Menschen nur erblickt,</l>
            <l>Daß sie zum singen sich gleich schickt,</l>
            <l>Vnd singt daher mit allem fleiß,</l>
            <l>Zuklagen jm durch kläglich weiß</l>
            <l>Das vrtheil deß wald Esels grob,</l>
            <l>Der jr abgsprochen hat Lob,</l>
            <l>Vnd einem Guckgauch zugesprochn,</l>
            <l>Auß vnvernunfft nur Abgestochn.</l>
            <l>Ja auch, daß sie vmb solchen Hohn</l>
            <l>Sich etwas rechen mög zu lohn,</l>
            <l>Ist gantzem Nachtigallen gschlecht</l>
            <l>Erlaubt vom Jove für gantz Recht,</l>
            <l>Das es dem Esels gschlecht mög schadn,</l>
            <l>Wann es mit gschweren ist beladn,</l>
            <l>Es beissen auff den gschwollnen Ruckn,</l>
            <l>Das es der Sattel bas mög truckn.</l>
            <l>Ey daß all Nachtigal verächter</l>
            <l>Han müsten noch erger durchächter,</l>
            <l>Wie Marsias, den Phoebus schundt,</l>
            <l>Da er sich grössers vnterwundt</l>
            <l>Vnd mit jm dorfft ein Kampff eingehn,</l>
            <l>Darinn er doch nicht mocht bestehn.</l>
            <l>Ey das all solche Guckgauchpreyser</l>
            <l>Würden zuschanden oder weiser,</l>
            <l>Weil sie sich über Eyer wagn,</l>
            <l>Die sie nicht wissen, was sie tragn.</l>
            <l>Wer sind aber ohn G. die GEselln,</l>
            <l>Die solch wald Eßlisch vrtheil felln?</l>
            <l>Das sind die, so sich düncken klug</l>
            <l>Vnd vrtheiln alles auch ohn fug,</l>
            <l>Wöllen erkennen über sachn,</l>
            <l>Die sie nicht können noch betrachtn,</l>
            <l>Die vrtheiln, ehe sie ejn Ding lesn,</l>
            <l>Vnd doch daß vrtheil jn zumessn,</l>
            <l>Die viel richten vnd nichts verrichtn,</l>
            <l>Vnd wölln als schlichtn durchs vernichtn</l>
            <l>Ja da es geht, wie der Weiß spricht:</l>
            <l>Weißheit wird von jrn Kindern gricht.</l>
          </lg>
          <lg rhyme="unknown" type="stanza">
            <l>Darumb, O liebe Nachtigal,</l>
            <l>Es hat dir gfält in disem fall</l>
            <l>Daß Appellirest zu den Leutn,</l>
            <l>Weil auch bey jnen seind zu zeitn</l>
            <l>Zweybejnig Esel, die dein gsang</l>
            <l>Achten minder denn Schellen klang,</l>
            <l>Vnd über Glehrte wolln sprechn</l>
            <l>Vnd über jedes den Stab brechn,</l>
            <l>Die so nichts können dann gigagen,</l>
            <l>Wöllen vom gsang schön vrtheil sagen,</l>
            <l>Doch muß die Nachtigal verliern,</l>
            <l>Weil Eselsköpff richten von jrn,</l>
            <l>Da, die in Künsten sind die minsten,</l>
            <l>Sind im vrtheilen gar die küensten,</l>
            <l>Die ohn verstand von sachen sprechn,</l>
            <l>So weit sie auß fünff sinnen rechn,</l>
            <l>So doch, wie hie gemahlet stet,</l>
            <l>Die wahr vernunfft für alle geht,</l>
            <l>Die stet in mitten der fünff Sinnen,</l>
            <l>Die sie beherrscht als Königinnen,</l>
            <l>Durchs Scepter der Fürsichtigkeit</l>
            <l>Vnd also jr vngwißheit leit.</l>
            <l>Sie ist das Liecht, welchs die sinn schlicht,</l>
            <l>Das kein ohn sie nicht dunckel richt;</l>
            <l>Sie tregts Buch der erfahrenheit,</l>
            <l>Die sie vom lesen jhr bereit,</l>
            <l>Damit scherpfft sie jr Ration,</l>
            <l>Daß sie nicht vrtheilt nach dem wohn,</l>
            <l>Sonder nach grund vnd der kunst klarheit;</l>
            <l>Draus entsteht weißheit vnd warheit.</l>
            <l>Derhalben kompt her, all jr Leut,</l>
            <l>Weil jr doch all wölt richten heut,</l>
            <l>Sitzt neben dem Richtr Esel her,</l>
            <l>Secht, wie Richten wol nicht ist schwer,</l>
            <l>Aber es treffen, da ligt es,</l>
            <l>Da fehlt offt grob das Eselmeß.</l>
            <l>Auff das jrs aber Recht möcht treffn,</l>
            <l>So last klug dünckel euch nicht äffn,</l>
            <l>Dann eygen lieb vnd sich klug stelln</l>
            <l>Vnd verstendigre nicht hören wölln,</l>
            <l>Diß macht die Welt heut so verwirt,</l>
            <l>Das man kaum kennt Schaf oder Hirt.</l>
            <l>Wolan, Gott geb dem Esel die Beuln,</l>
            <l>Das übr sein verstand will vrtheiln,</l>
            <l>Vnd der Nachtigal ein scharpffn Schnabl,</l>
            <l>Der dem Esel plag mehr denn die gabl.</l>
          </lg>
        </lg>
      </div>
    </body>
  </text>
</TEI>
