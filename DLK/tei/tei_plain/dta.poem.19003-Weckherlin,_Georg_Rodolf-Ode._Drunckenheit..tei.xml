<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Ode.  
 Drunckenheit.</title>
        <author>
          <persName>
            <surname>Weckherlin</surname>
            <forename>Georg Rodolf</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">17</measure>
        <measure type="verses">137</measure>
        <measure type="verses_per_stanza">1-8 2-8 3-9 4-8 5-8 6-8 7-8 8-8 9-8 10-8 11-8 12-8 13-8 14-8 15-8 16-8 17-8</measure>
        <measure type="syllables">1087</measure>
        <measure type="tokens">796</measure>
        <measure type="characters">4476</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1641</date>
      </publicationStmt>
      <sourceDesc>
        <p corresp="urn:nbn:de:kobv:b4-200905198111"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Ode.  
 Drunckenheit.</head>
          <lg rhyme="unknown" type="stanza">
            <l>Könt jhr mich dan sunst gar nichts fragen/</l>
            <l>Jhr Herren/ meine gute Freind?</l>
            <l>Dan was ich euch könd newes sagen/</l>
            <l>Wie starck vnd wa jetzund der Feind?</l>
            <l>Ich bit (doch wollet mir verzeyhen)</l>
            <l>Mit fragen nicht zu fahren fort/</l>
            <l>Dan sunsten will ich euch verleyhen</l>
            <l>Kein einig wort.</l>
          </lg>
          <lg rhyme="unknown" type="stanza">
            <l>Ich red nicht gern von schmähen/ tröwen</l>
            <l>Von raub/ brunst/ krieg/ vnglick vnd noht/</l>
            <l>Sondern allein/ Vns zuerfrewen/</l>
            <l>Von gutem wildbret/ wein vnd brot.</l>
            <l>Den Man der wein mit lieb entzündet/</l>
            <l>Vnd das brot stärcket jhm den leib</l>
            <l>Daß Er das wildbret besser findet</l>
            <l>Bey seinem Weib.</l>
          </lg>
          <lg rhyme="unknown" type="stanza">
            <l>So lang zu reden/ lesen/ hören/</l>
            <l>Vnd mit dem haupt/ hut/ knü/ fuß/ hand</l>
            <l>Gesanten/ Herren/ König ehren/</l>
            <l>So lang zu sprachen an der wand;</l>
            <l>So lang zuschreiben vnd zu reden</l>
            <l>Von Gabor/ Tilly/ Wallenstein/</l>
            <l>Von Franckreich/ Welschland/ Dennmarck/</l>
            <l>Schweden/</l>
            <l>Ist eine pein.</l>
          </lg>
          <lg rhyme="unknown" type="stanza">
            <l>Darumb fort/ fort mit solchem trawren/</l>
            <l>Daß man alßbald bedöck den tisch/</l>
            <l>Vnd keiner laß die müh sich dawren/</l>
            <l>Wan wein/ brot/ flaisch vnd alles frisch;</l>
            <l>Der erst bey tisch soll der erst drincken/</l>
            <l>So/ Herren/ wie behend? wolan/</l>
            <l>Schenck voll/ die Fraw thut dir nicht wincken/</l>
            <l>Nu fang ich an.</l>
          </lg>
          <lg rhyme="unknown" type="stanza">
            <l>Ho! Toman/ Lamy/ Sering/ Rumler/</l>
            <l>Es gilt euch diser muß herumb/</l>
            <l>Ich waissz/ jhr seit all gute Tumler/</l>
            <l>Vnd liebet nicht was quad vnd krumb/</l>
            <l>Dan nur das/ so man kaum kan manglen/</l>
            <l>Die weiber wissen auch wol was</l>
            <l>Gedenckend alßbald an das anglen/</l>
            <l>Auß ist mein glaß.</l>
          </lg>
          <lg rhyme="unknown" type="stanza">
            <l>Nim weg von meinem Ohr die Feder/</l>
            <l>Gib mir dafür ein Messer her;</l>
            <l>Ho/ Schweitzer/ kotz Kreutz/ zeuch von leder/</l>
            <l>Vnd Schwaitzer gleich streb nu nach ehr:</l>
            <l>Wolan/ jhr dapfere soldaten/</l>
            <l>Mit vnverzagtem frischem muht/</l>
            <l>Waget zu newen/ freyen thaten</l>
            <l>Nu flaisch vnd blut.</l>
          </lg>
          <lg rhyme="unknown" type="stanza">
            <l>Feind haben wir gnug zu bestreitten</l>
            <l>In dem Vortrab vnd dem Nachtrab/</l>
            <l>Nu greiffet an auff allen seitten/</l>
            <l>Vnd schneidet köpff vnd schenckel ab:</l>
            <l>In dem sich straich/ schnit/ bissz vermischen/</l>
            <l>Vnd der Nachtrab mag hitzig sein/</l>
            <l>So ruff ich stehts euch zu erfrischen/</l>
            <l>Ho! schenck vns ein.</l>
          </lg>
          <lg rhyme="unknown" type="stanza">
            <l>Sih/ wie mit brechen/ schneiden/ beissen/</l>
            <l>Dem lieben Feind wir machen grauß!</l>
            <l>Laß mich das Spanfährlein zerreissen/</l>
            <l>Stich dem Kalbskopff die angen auß:</l>
            <l>So/ so/ wirff damit an die Frawen/</l>
            <l>Die wan sie schon so süß vnd milt</l>
            <l>Doch könden hawen vnd auch klawen;</l>
            <l>Es gilt/ es gilt.</l>
          </lg>
          <lg rhyme="unknown" type="stanza">
            <l>Wan die soldaten vor Roschellen/</l>
            <l>Wan die soldaten vor Stralsun d/</l>
            <l>Die Mawren könten so wol fällen/</l>
            <l>Wie hertzhafft wir in diser stund</l>
            <l>Nu stürmen wällen die Pasteyen/</l>
            <l>Ich sag die starck wildbret pastet/</l>
            <l>So würden sich nicht lang mehr freyhen</l>
            <l>Die beede Stät.</l>
          </lg>
          <lg rhyme="unknown" type="stanza">
            <l>Frisch auff/ wer ist der beste treffer?</l>
            <l>Ha/ ha/ frisch her! ho/ ich bin wund/</l>
            <l>Das pulver ist von saltz vnd pfeffer/</l>
            <l>Ho! die brunst ist in meinem mund:</l>
            <l>Doch sih/ es hat euch auch getroffen;</l>
            <l>Zu löschen muß es nicht mehr sein</l>
            <l>Gedruncken/ sondern starck gesoffen/</l>
            <l>So schenck nur ein.</l>
          </lg>
          <lg rhyme="unknown" type="stanza">
            <l>Durch disen becher seind wir Siger;</l>
            <l>So sauff herumb knap/ munder/ doll/</l>
            <l>Drinck aus/ es gilt der alten Schwiger/</l>
            <l>Ich bin schon mehr dan halb/ gar/ voll:</l>
            <l>Darumb so lassz den Käß herbringen;</l>
            <l>Kom küssz/ so küß mich artlich/ so;</l>
            <l>Laß vns ein lied zusamen singen/</l>
            <l>Hem hoscha ho!</l>
          </lg>
          <lg rhyme="unknown" type="stanza">
            <l>Die Schwäblein/ die so gar gern schwätzen</l>
            <l>In Thüringen dem dollen land/</l>
            <l>Frassen ein Rad für eine bretzen</l>
            <l>Mit einem Käß auß Schweitzerland:</l>
            <l>In vnsrer hipschen Frawen namen/</l>
            <l>Schwab/ Schweitzer/ Thüringer/ Frantzoß/</l>
            <l>So singet frölich nu zu samen/</l>
            <l>Kom küß mich Roß.</l>
          </lg>
          <lg rhyme="unknown" type="stanza">
            <l>O daß die Schweitzer mit den lätzen/</l>
            <l>Die Schwaben mit dem Leberlein</l>
            <l>Die Welschen mit den frischen Metzen</l>
            <l>Die Thüringer mit bier vnd wein</l>
            <l>In jhrer hipschen Frawen namen</l>
            <l>Ein jeder frölich/ frisch herumb</l>
            <l>Sing/ spring vnd drinck: vnd allzusamen/</l>
            <l>Küssz mich widrumb.</l>
          </lg>
          <lg rhyme="unknown" type="stanza">
            <l>Nu schenck vns ein den grossen becher/</l>
            <l>Schenck voll/ So/ ho! Jhr liebe freind/</l>
            <l>Ein jeder guter Zecher/ Stecher/</l>
            <l>So offt als vil Buchstaben seind</l>
            <l>In seines lieben Stechblats namen</l>
            <l>Hie disen gantz abdrincken soll/</l>
            <l>Ich neunmahl/ rechnet jhr zusamen/</l>
            <l>Es gilt gantz voll.</l>
          </lg>
          <lg rhyme="unknown" type="stanza">
            <l>Wol/ hat ein jeder abgedruncken/</l>
            <l>Drey/ fünff/ sechs/ sieben/ zehen mahl?</l>
            <l>Ist dises käß/ fisch oder schuncken?</l>
            <l>Ist dises pferd graw oder fahl/</l>
            <l>Darauff ich schwitz? gib her die flaschen/</l>
            <l>Es gilt Herr Grey/ Herr Gro/ Gro/ groll/</l>
            <l>So. dise wäsch wirt wol gewaschen/</l>
            <l>Seit jhr all doll?</l>
          </lg>
          <lg rhyme="unknown" type="stanza">
            <l>Ho/ seind das Reutter oder Mücken?</l>
            <l>Buff/ buff/ es ist ein hafenkäß:</l>
            <l>Zu zucken/ schmucken/ schlucken/ drucken/</l>
            <l>Warumb ist doch der A. das gsäß?</l>
            <l>Pfuy dich/ kiß mich/ thust du da schmöcken?</l>
            <l>Wer zornig ist der ist ein Lump/</l>
            <l>Hey ho/ das ding die Zähn thut blöcken</l>
            <l>Bumb bidi bump.</l>
          </lg>
          <lg rhyme="unknown" type="stanza">
            <l>Ha/ duck den kopff/ scheiß/ beiß/ Meerwunder.</l>
            <l>Nu brauset/ sauset laut das Meer;</l>
            <l>Ein regen/ hagel/ blitz vnd dunder/</l>
            <l>Hey/ von Hayschrecken ein Kriegsheer;</l>
            <l>Ho! schlag den Elefanten nider/</l>
            <l>Es ist ein storck/ ha nein/ ein lauß/</l>
            <l>Glick zu/ gut nacht/ kom küssz mich wider/</l>
            <l>Das liecht ist auß.</l>
          </lg>
        </lg>
      </div>
    </body>
  </text>
</TEI>
