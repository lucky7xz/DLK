<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Geisterbesuch auf dem Feldberg</title>
        <author>
          <persName>
            <surname>Hebel</surname>
            <forename>Johann Peter</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">350</measure>
        <measure type="verses_per_stanza">1-175 2-175</measure>
        <measure type="syllables">4914</measure>
        <measure type="tokens">3340</measure>
        <measure type="characters">18402</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1793</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Geisterbesuch auf dem Feldberg</head>
          <lg rhyme="unknown" type="stanza">
            <l>Hani gmeint, der Denglegeist, ihr Chnabe vo Todtnau</l>
            <l>seig e böse Geist, jez wüßti andere Bricht z'ge.</l>
            <l>Us der Stadt, das bini, und will's au redli bekenne,</l>
            <l>mengem Chaufher verwandt, vo siebe Suppe ne Tünkli,</l>
            <l>aber e Sunntigchind. Wo näume luftigi Geister</l>
            <l>uffem Chrützweg stöhn, in alte Gwölbene huse,</l>
            <l>und verborge Geld mit füürigen Augen hüete,</l>
            <l>oder vergosse Blut mit bittere Träne wäsche,</l>
            <l>und mit Grund verscharre, mit rote Nägle verchratze,</l>
            <l>sieht's mi Aug, wenn's wetterleicht. Sie wimsle gar sölli.</l>
            <l>Und wo heilige Engel mit schöne blauen Auge</l>
            <l>in der tiefe Nacht in stille Dörfere wandle,</l>
            <l>an de Fenstere lose, und, höre sie lieblig Rede,</l>
            <l>gegen enander lächlen, und an de Hustüre sitze,</l>
            <l>und die frumme Lüt im Schlof vor Schade bewahre,</l>
            <l>oder wenn sie, selbander und -dritt, uf Gräbere wandle,</l>
            <l>und enander sage: »Do schloft e treui Mutter,</l>
            <l>do en arme Ma, doch het er niemes betroge.</l>
            <l>Schlofet sanft und wohl, mer wennich wecke, wenn's Zit isch«,</l>
            <l>sieht's mi Aug im Sterneliecht, und höri sie rede.</l>
            <l>Menge chenni mit Namen, und wemmer enander bigegne,</l>
            <l>biete mer is d'Zit, und wechsle Reden und Antwort:</l>
            <l>»grüß di Gott! Hesch guti Wacht?« – »Gott dank der! so zimli.«</l>
            <l>Glaubet's oder nit! – Nemol, se schickt mi der Vetter</l>
            <l>Todtnau zu, mit allerhand verdrießlige Gschäfte.</l>
            <l>Wo mer's Kaffi trinken und Ankeweckli drin tunke:</l>
            <l>»halt er si nienen uf, und schwetz er nit, was em ins Mul chunnt«,</l>
            <l>rüft mer der Vetter no, »und loß er si Tabatiere</l>
            <l>nit im Wirtshus lige, wie's sust bim Here der Bruuch isch.«</l>
            <l>Uf und furt, i gang, und was mi der Vetter ermahnt het,</l>
            <l>hani richtig versorgt. Jez sitzi z'Todtnau im Adler –</l>
            <l>und jez gang i spaziere und mein, i chönn nit verirre,</l>
            <l>mein, i seig am Dorf; zlezt chresmi hinten am Feldberg,</l>
            <l>d'Vögel hen mi g'lockt, und an de Bächlene d'Blümli.</l>
            <l>Selle Fehler hani, i cha mi an allem vertörle.</l>
            <l>Drüber wird es chüel, und d'Vögel sitzen und schwige.</l>
            <l>S' streckt scho dört und do e Stern am düstere Himmel</l>
            <l>'s Chöpfli use, und luegt, öb d'Sunn echt aben ins Bett seig,</l>
            <l>öb es echt dörf cho, und ruft den andere: »Chömmet!«</l>
            <l>Und i ha kei Hoffnig meh. Druf leg i mi nieder.</l>
            <l>'s isch e Hütte dört, und isch en Ärfeli Strau drinn.</l>
            <l>›o du liebe Zit‹, so denki, ›wenn i deheim wär!</l>
            <l>Oder es wär scho Mitternacht. Es wird doch e Gspenstli</l>
            <l>näume dohinte si, und z'nacht um Zwölfi verwache,</l>
            <l>und mer d'Zit vertribe, bis früeih die himmlische Lichter</l>
            <l>d'Morgeluft verlöscht, und wird mer zeige, wo's Dorf isch.‹</l>
            <l>Und jez, woni's sag, und mittem vordere Finger</l>
            <l>'s Zitli frog, wo's Zeigerli stand, 's isch z'finster für's Aug gsi,</l>
            <l>und wo's Zitli seit, 's gang ab den Ölfen, und woni</l>
            <l>'s Pfifli use leng, und denk: »Jez trinki no Tubak,</l>
            <l>aßi nit verschlof‹ – bim Bluest, se fangen uf eimol</l>
            <l>ihrer zwee ne Gspröchli a. I mein, i ha gloset.</l>
            <l>»gell, i chumm hüt spoot? Drum isch e Meideli gstorbe</l>
            <l>z'Mambech, 's het e Fieberli gha und leidigi Gichter.</l>
            <l>'s isch em wohl. Der Todesbecher hani em gheldet,</l>
            <l>aß es ringer gang, und d'Augen hani em zudruckt,</l>
            <l>und ha gseit: Schlof wohl! Mer wen di wecke, wenn's Zit isch. – –</l>
            <l>Gang, und bis so gut und hol mer e wengeli Wasser</l>
            <l>in der silberne Schale, i will jez mi Sägese dengle.«</l>
            <l>›dengle‹, han i denkt, ›e Geist?‹ und düsele use.</l>
            <l>Woni lueg, so sitzt e Chnab mit goldene Fegge</l>
            <l>und mit wiißem Gwand und rosefarbigem Gürtel</l>
            <l>schön und liebli do, und nebenem brenne zwei Lichtli.</l>
            <l>»alle gute Geister«, sagi »Herr Engel, Gott grüeß di!« –</l>
            <l>»loben ihre Meister«, seit druf der Engel, »Gott dankder!« –</l>
            <l>»nüt für übel, Her Geist! Und wenn e Frögli erlaubt isch,</l>
            <l>sag mer, was hesch du denn z'dengle?« – »D'Sägese«, seit er.</l>
            <l>»jo, sel siehni«, sagi, »und ebe das möchti gern wisse,</l>
            <l>wozu du ne Sägese bruuchsch.« – »Zum Meihe. Was hesch gmeint?«</l>
            <l>seit er zu mer. Druf sagi: »Und ebe das möchti gern wisse«,</l>
            <l>sagi zunem: »Isch's verlaubt? Was hesch du denn z'meihe?« –</l>
            <l>»gras, und was hesch du so spoot do hinte z'verrichte?« –</l>
            <l>»nit gar viel«, hani gseit, »i trink e wengeli Tubak.</l>
            <l>Wäri nit verirrt, wohl wär's mer z'Todtnau im Adler.</l>
            <l>Aber mi Red nit z'vergesse, se sag mer, wenn d' witt so gut si,</l>
            <l>was du mittem Gras witt mache.« – »Futtere«, seit er.</l>
            <l>»eben und das nimmt mi Wunder, de wirsch doch, Gott will, ke Chue ha?« –</l>
            <l>»nei, ne Chue just nit, doch Chalbele«, seit er, »und Esel.</l>
            <l>Siehsch dört selle Stern?« Druf het er mer obe ne Stern zeigt.</l>
            <l>»'s Wiehnechtchindlis Esel, und 's heilige Fridelis Chalble</l>
            <l>otme d'Sterneluft dört oben, und warten ufs Futter.</l>
            <l>Und dört wachst kei Gras, dört wachse numme Rosinli«,</l>
            <l>het er gseit, »und Milch und Honig rieslen in Bäche,</l>
            <l>aber 's Vieh isch semper, 's will alli Morge si Gras ha,</l>
            <l>und e Löckli Heu, und Wasser us irdische Quelle.</l>
            <l>Dordurwille dengli jez, und willi go meihe.</l>
            <l>Wärsch nit der Ehre wert, und seisch, de wellsch mer au helfe?«</l>
            <l>So het der Engel gseit. Druf sagi wieder zum Engel:</l>
            <l>»lueg, 's isch so ne Sach. Es sott mer e herzligi Freud si,</l>
            <l>d'Stadtlüt wisse nüt vo dem; mer rechnen und schribe,</l>
            <l>zähle Geld, sel chönne mer, und messen und wäge;</l>
            <l>laden uf, und laden ab, und essen und trinke.</l>
            <l>Was me bruucht ins Muul, in Chuchi, Cheller und Chammer,</l>
            <l>strömt zu alle Toren i, in Zeinen und Chreze;</l>
            <l>'s lauft in alle Gassen, es rueft an allen Ecke:</l>
            <l>Chromet Chirsi, chromet Anke, chromet Andivi!</l>
            <l>Chromet Ziebele, geli Rüebe, Peterliwurze!</l>
            <l>Schwebelhölzli, Schwebelhölzli, Bodekolrabe!</l>
            <l>Paraplü, wer koof? Reckholderberi und Chümmi!</l>
            <l>Alles für bar Geld, und alles für Zucker und Kaffee ...</l>
            <l>Hesch du au scho Kaffi trunke, Her Engel, wie schmeckt's der?« –</l>
            <l>»schwetz mer nit so närsch«, seit druf der Engel und lächlet.</l>
            <l>»nei, mir trinke Himmelsluft und esse Rosinli,</l>
            <l>vieri alli Tag, und an de Sunntige fünfi.</l>
            <l>Chumm jez, wenn de mit mer wit, jez gangi go meihe,</l>
            <l>hinter Todtnau abe, am Weg, an grasige Halde.« –</l>
            <l>»jo, Her Engel, frili willi, wenn de mi mitnimmsch,</l>
            <l>'s wird efange chüel. I will der d'Sägese trage.</l>
            <l>Magsch e Pfifli Tubak rauche, stoht's der zu Dienste.«</l>
            <l>Sieder rüeft der Engel: »Puhuh!« Ne füürige Ma stoht,</l>
            <l>wie im Wetter, do. »Chumm, zündis abe go Todtnau!«</l>
            <l>Seit's, und voris her marschiert der Puhuh in Flamme,</l>
            <l>über Stock und Stei und Dorn, e lebigi Fackle.</l>
            <l>»gell, 's isch chummli so«, seit jez der Engel: »was machsch echt?</l>
            <l>Worum schlagsch denn Füür? Und worum zündisch di Pfifli</l>
            <l>nit am Puhuh a? De wirsch en doch öbbe nit förchte,</l>
            <l>so ne Fraufastechind, wie du bisch – het er di gfresse?« –</l>
            <l>»nei, Her Engel, gfresse nit. Doch mußi bikenne,</l>
            <l>halber hani'm numme traut. Gut brennt mer der Tubak.</l>
            <l>Selle Fehler hani, die füürige Manne förchi;</l>
            <l>lieber sieben Engel as so ne brennige Satan.« –</l>
            <l>»'s isch doch au ne Gruus«, seit jez der Engel, »aß d'Mensche</l>
            <l>so ne Furcht vor Gspenstere hen, und hätte's nit nötig.</l>
            <l>'s sind zwee einzigi Geister de Mensche gfährli und furchtbar;</l>
            <l>Irrgeist heißt der eint, und Ploggeist heißt der ander;</l>
            <l>und der Irrgeist wohnt im Wi. Us Channe und Chruse</l>
            <l>stigt er eim in Chopf, und macht zerrüttete Sinne.</l>
            <l>Selle Geist führt irr im Wald uf Wegen und Stege,</l>
            <l>'s goht mit eim z'unterst und z'öberst; der Bode will unter eim breche!</l>
            <l>d'Brucke schwanke, d'Berge biwege si, alles isch doppelt.</l>
            <l>Nimm di vorem in Acht!« Druf sagi wieder zum Engel:</l>
            <l>»'s isch e Stich, er blutet nit! Her Gleitsma, i merk di.</l>
            <l>Nüechter bini gwis. I ha en einzig Schöpli</l>
            <l>trunke gha im Adler, und frog der Adlerwirt selber.</l>
            <l>Aber bis so gut und sag mer, wer isch der ander?« –</l>
            <l>»wer der ander isch«, seit jez der Engel, »das frogsch mi?</l>
            <l>'s isch e böse Geist, Gott well di vorem biwahre.</l>
            <l>Wemme früeih verwacht, um Vieri oder um Fünfi,</l>
            <l>stoht er vorem Bett mit große füürigen Auge,</l>
            <l>seit eim gute Tag mit glühige Ruten und Zange.</l>
            <l>'s hilft kei ›Das walt Gott‹, und hilft kei »Ave Maria!«</l>
            <l>Wemme bete will, enanderno hebt er eim's Muul zu;</l>
            <l>wemmen an Himmel luegt, se streut er Äschen in d'Auge;</l>
            <l>het me Hunger, und ißt – er wirft eim Wermut in d'Suppe;</l>
            <l>möcht me z'Obed trinke, er schüttet Gallen in Becher.</l>
            <l>Lauft me, wie ne Hirz, er au, und blibt nit dehinte;</l>
            <l>schlicht me wie ne Schatte, so seit er: Jo, mer wen gmach tu.</l>
            <l>Stoht er nit in der Chilchen, und sitzt er nit zu der in Wirtshuus?</l>
            <l>Wo de gosch und wo de stohsch, sin Gspenster und Gspenster.</l>
            <l>Gosch ins Bett, tuesch d'Auge zu, se seit er: 's pressiert nit</l>
            <l>mittem Schlof. Los, i will der näumis verzehle:</l>
            <l>Weisch no, wie de gstohle hesch, und d'Waisli bitroge?</l>
            <l>So und so, und das und deis, und wenn er am End isch,</l>
            <l>fangt er vorne a, und viel will's schlofe nit sage.«</l>
            <l>So het der Engel gseit, und wie ne füürige Luppe</l>
            <l>het der Puhu gsprüzt. Druf sagi wieder: »I bi doch</l>
            <l>au ne Sunntigchind, mit mengem Geistli befründet,</l>
            <l>aber bhüt mi Gott der Her!« Druf lächlet der Engel:</l>
            <l>»bhalt di Gwisse rein, 's goht über Bsiebnen und Bsegne,</l>
            <l>und gang jez das Wegli ab, dört nieden isch Todtnau.</l>
            <l>Nimm der Puhuh mit, und lösch en ab in der Wiese,</l>
            <l>aß er nit in d'Dörfer rennt, und d'Schüüre nit azündt.</l>
            <l>Bhüt di Gott, und halt di wohl!« Druf sagi: »Her Engel!</l>
            <l>Bhüt di Gott der Her, und zürn nüt! Wenn de in d'Stadt chunnsch,</l>
            <l>in der heilige Zit, se bsuch mi, 's soll mer en Ehr si.</l>
            <l>'s stöhn der Rosinli z'Dienst und Hypokras, wenn er di animmt.</l>
            <l>D'Sterneluft isch rau, absunderlig nebe der Birsig.«</l>
            <l>Drüber graut der Tag, und richtig chummi go Todtnau,</l>
            <l>und gang wieder Basel zu im lieblige Schatte.</l>
            <l>Woni an Mambech chumm, so trage sie 's Meideli use,</l>
            <l>mittem heilige Chrütz und mit der verblichene Fahne,</l>
            <l>mittem Chranz am Totebaum, und briegen und schluchze.</l>
            <l>Hent der's denn nit ghört? Er will's jo wecke, wenn's Zit isch,</l>
            <l>und am Zistig druf, se chummi wieder zum Vetter.</l>
            <l>D'Tubakdose hani richtig näume lo liege.</l>
          </lg>
          <lg rhyme="unknown" type="stanza">
            <l>Hani gmeint, der Denglegeist, ihr Chnabe vo Todtnau</l>
            <l>seig e böse Geist, jez wüßti andere Bricht z'ge.</l>
            <l>Us der Stadt, das bini, und will's au redli bekenne,</l>
            <l>mengem Chaufher verwandt, vo siebe Suppe ne Tünkli,</l>
            <l>aber e Sunntigchind. Wo näume luftigi Geister</l>
            <l>uffem Chrützweg stöhn, in alte Gwölbene huse,</l>
            <l>und verborge Geld mit füürigen Augen hüete,</l>
            <l>oder vergosse Blut mit bittere Träne wäsche,</l>
            <l>und mit Grund verscharre, mit rote Nägle verchratze,</l>
            <l>sieht's mi Aug, wenn's wetterleicht. Sie wimsle gar sölli.</l>
            <l>Und wo heilige Engel mit schöne blauen Auge</l>
            <l>in der tiefe Nacht in stille Dörfere wandle,</l>
            <l>an de Fenstere lose, und, höre sie lieblig Rede,</l>
            <l>gegen enander lächlen, und an de Hustüre sitze,</l>
            <l>und die frumme Lüt im Schlof vor Schade bewahre,</l>
            <l>oder wenn sie, selbander und -dritt, uf Gräbere wandle,</l>
            <l>und enander sage: »Do schloft e treui Mutter,</l>
            <l>do en arme Ma, doch het er niemes betroge.</l>
            <l>Schlofet sanft und wohl, mer wennich wecke, wenn's Zit isch«,</l>
            <l>sieht's mi Aug im Sterneliecht, und höri sie rede.</l>
            <l>Menge chenni mit Namen, und wemmer enander bigegne,</l>
            <l>biete mer is d'Zit, und wechsle Reden und Antwort:</l>
            <l>»grüß di Gott! Hesch guti Wacht?« – »Gott dank der! so zimli.«</l>
            <l>Glaubet's oder nit! – Nemol, se schickt mi der Vetter</l>
            <l>Todtnau zu, mit allerhand verdrießlige Gschäfte.</l>
            <l>Wo mer's Kaffi trinken und Ankeweckli drin tunke:</l>
            <l>»halt er si nienen uf, und schwetz er nit, was em ins Mul chunnt«,</l>
            <l>rüft mer der Vetter no, »und loß er si Tabatiere</l>
            <l>nit im Wirtshus lige, wie's sust bim Here der Bruuch isch.«</l>
            <l>Uf und furt, i gang, und was mi der Vetter ermahnt het,</l>
            <l>hani richtig versorgt. Jez sitzi z'Todtnau im Adler –</l>
            <l>und jez gang i spaziere und mein, i chönn nit verirre,</l>
            <l>mein, i seig am Dorf; zlezt chresmi hinten am Feldberg,</l>
            <l>d'Vögel hen mi g'lockt, und an de Bächlene d'Blümli.</l>
            <l>Selle Fehler hani, i cha mi an allem vertörle.</l>
            <l>Drüber wird es chüel, und d'Vögel sitzen und schwige.</l>
            <l>S' streckt scho dört und do e Stern am düstere Himmel</l>
            <l>'s Chöpfli use, und luegt, öb d'Sunn echt aben ins Bett seig,</l>
            <l>öb es echt dörf cho, und ruft den andere: »Chömmet!«</l>
            <l>Und i ha kei Hoffnig meh. Druf leg i mi nieder.</l>
            <l>'s isch e Hütte dört, und isch en Ärfeli Strau drinn.</l>
            <l>›o du liebe Zit‹, so denki, ›wenn i deheim wär!</l>
            <l>Oder es wär scho Mitternacht. Es wird doch e Gspenstli</l>
            <l>näume dohinte si, und z'nacht um Zwölfi verwache,</l>
            <l>und mer d'Zit vertribe, bis früeih die himmlische Lichter</l>
            <l>d'Morgeluft verlöscht, und wird mer zeige, wo's Dorf isch.‹</l>
            <l>Und jez, woni's sag, und mittem vordere Finger</l>
            <l>'s Zitli frog, wo's Zeigerli stand, 's isch z'finster für's Aug gsi,</l>
            <l>und wo's Zitli seit, 's gang ab den Ölfen, und woni</l>
            <l>'s Pfifli use leng, und denk: »Jez trinki no Tubak,</l>
            <l>aßi nit verschlof‹ – bim Bluest, se fangen uf eimol</l>
            <l>ihrer zwee ne Gspröchli a. I mein, i ha gloset.</l>
            <l>»gell, i chumm hüt spoot? Drum isch e Meideli gstorbe</l>
            <l>z'Mambech, 's het e Fieberli gha und leidigi Gichter.</l>
            <l>'s isch em wohl. Der Todesbecher hani em gheldet,</l>
            <l>aß es ringer gang, und d'Augen hani em zudruckt,</l>
            <l>und ha gseit: Schlof wohl! Mer wen di wecke, wenn's Zit isch. – –</l>
            <l>Gang, und bis so gut und hol mer e wengeli Wasser</l>
            <l>in der silberne Schale, i will jez mi Sägese dengle.«</l>
            <l>›dengle‹, han i denkt, ›e Geist?‹ und düsele use.</l>
            <l>Woni lueg, so sitzt e Chnab mit goldene Fegge</l>
            <l>und mit wiißem Gwand und rosefarbigem Gürtel</l>
            <l>schön und liebli do, und nebenem brenne zwei Lichtli.</l>
            <l>»alle gute Geister«, sagi »Herr Engel, Gott grüeß di!« –</l>
            <l>»loben ihre Meister«, seit druf der Engel, »Gott dankder!« –</l>
            <l>»nüt für übel, Her Geist! Und wenn e Frögli erlaubt isch,</l>
            <l>sag mer, was hesch du denn z'dengle?« – »D'Sägese«, seit er.</l>
            <l>»jo, sel siehni«, sagi, »und ebe das möchti gern wisse,</l>
            <l>wozu du ne Sägese bruuchsch.« – »Zum Meihe. Was hesch gmeint?«</l>
            <l>seit er zu mer. Druf sagi: »Und ebe das möchti gern wisse«,</l>
            <l>sagi zunem: »Isch's verlaubt? Was hesch du denn z'meihe?« –</l>
            <l>»gras, und was hesch du so spoot do hinte z'verrichte?« –</l>
            <l>»nit gar viel«, hani gseit, »i trink e wengeli Tubak.</l>
            <l>Wäri nit verirrt, wohl wär's mer z'Todtnau im Adler.</l>
            <l>Aber mi Red nit z'vergesse, se sag mer, wenn d' witt so gut si,</l>
            <l>was du mittem Gras witt mache.« – »Futtere«, seit er.</l>
            <l>»eben und das nimmt mi Wunder, de wirsch doch, Gott will, ke Chue ha?« –</l>
            <l>»nei, ne Chue just nit, doch Chalbele«, seit er, »und Esel.</l>
            <l>Siehsch dört selle Stern?« Druf het er mer obe ne Stern zeigt.</l>
            <l>»'s Wiehnechtchindlis Esel, und 's heilige Fridelis Chalble</l>
            <l>otme d'Sterneluft dört oben, und warten ufs Futter.</l>
            <l>Und dört wachst kei Gras, dört wachse numme Rosinli«,</l>
            <l>het er gseit, »und Milch und Honig rieslen in Bäche,</l>
            <l>aber 's Vieh isch semper, 's will alli Morge si Gras ha,</l>
            <l>und e Löckli Heu, und Wasser us irdische Quelle.</l>
            <l>Dordurwille dengli jez, und willi go meihe.</l>
            <l>Wärsch nit der Ehre wert, und seisch, de wellsch mer au helfe?«</l>
            <l>So het der Engel gseit. Druf sagi wieder zum Engel:</l>
            <l>»lueg, 's isch so ne Sach. Es sott mer e herzligi Freud si,</l>
            <l>d'Stadtlüt wisse nüt vo dem; mer rechnen und schribe,</l>
            <l>zähle Geld, sel chönne mer, und messen und wäge;</l>
            <l>laden uf, und laden ab, und essen und trinke.</l>
            <l>Was me bruucht ins Muul, in Chuchi, Cheller und Chammer,</l>
            <l>strömt zu alle Toren i, in Zeinen und Chreze;</l>
            <l>'s lauft in alle Gassen, es rueft an allen Ecke:</l>
            <l>Chromet Chirsi, chromet Anke, chromet Andivi!</l>
            <l>Chromet Ziebele, geli Rüebe, Peterliwurze!</l>
            <l>Schwebelhölzli, Schwebelhölzli, Bodekolrabe!</l>
            <l>Paraplü, wer koof? Reckholderberi und Chümmi!</l>
            <l>Alles für bar Geld, und alles für Zucker und Kaffee ...</l>
            <l>Hesch du au scho Kaffi trunke, Her Engel, wie schmeckt's der?« –</l>
            <l>»schwetz mer nit so närsch«, seit druf der Engel und lächlet.</l>
            <l>»nei, mir trinke Himmelsluft und esse Rosinli,</l>
            <l>vieri alli Tag, und an de Sunntige fünfi.</l>
            <l>Chumm jez, wenn de mit mer wit, jez gangi go meihe,</l>
            <l>hinter Todtnau abe, am Weg, an grasige Halde.« –</l>
            <l>»jo, Her Engel, frili willi, wenn de mi mitnimmsch,</l>
            <l>'s wird efange chüel. I will der d'Sägese trage.</l>
            <l>Magsch e Pfifli Tubak rauche, stoht's der zu Dienste.«</l>
            <l>Sieder rüeft der Engel: »Puhuh!« Ne füürige Ma stoht,</l>
            <l>wie im Wetter, do. »Chumm, zündis abe go Todtnau!«</l>
            <l>Seit's, und voris her marschiert der Puhuh in Flamme,</l>
            <l>über Stock und Stei und Dorn, e lebigi Fackle.</l>
            <l>»gell, 's isch chummli so«, seit jez der Engel: »was machsch echt?</l>
            <l>Worum schlagsch denn Füür? Und worum zündisch di Pfifli</l>
            <l>nit am Puhuh a? De wirsch en doch öbbe nit förchte,</l>
            <l>so ne Fraufastechind, wie du bisch – het er di gfresse?« –</l>
            <l>»nei, Her Engel, gfresse nit. Doch mußi bikenne,</l>
            <l>halber hani'm numme traut. Gut brennt mer der Tubak.</l>
            <l>Selle Fehler hani, die füürige Manne förchi;</l>
            <l>lieber sieben Engel as so ne brennige Satan.« –</l>
            <l>»'s isch doch au ne Gruus«, seit jez der Engel, »aß d'Mensche</l>
            <l>so ne Furcht vor Gspenstere hen, und hätte's nit nötig.</l>
            <l>'s sind zwee einzigi Geister de Mensche gfährli und furchtbar;</l>
            <l>Irrgeist heißt der eint, und Ploggeist heißt der ander;</l>
            <l>und der Irrgeist wohnt im Wi. Us Channe und Chruse</l>
            <l>stigt er eim in Chopf, und macht zerrüttete Sinne.</l>
            <l>Selle Geist führt irr im Wald uf Wegen und Stege,</l>
            <l>'s goht mit eim z'unterst und z'öberst; der Bode will unter eim breche!</l>
            <l>d'Brucke schwanke, d'Berge biwege si, alles isch doppelt.</l>
            <l>Nimm di vorem in Acht!« Druf sagi wieder zum Engel:</l>
            <l>»'s isch e Stich, er blutet nit! Her Gleitsma, i merk di.</l>
            <l>Nüechter bini gwis. I ha en einzig Schöpli</l>
            <l>trunke gha im Adler, und frog der Adlerwirt selber.</l>
            <l>Aber bis so gut und sag mer, wer isch der ander?« –</l>
            <l>»wer der ander isch«, seit jez der Engel, »das frogsch mi?</l>
            <l>'s isch e böse Geist, Gott well di vorem biwahre.</l>
            <l>Wemme früeih verwacht, um Vieri oder um Fünfi,</l>
            <l>stoht er vorem Bett mit große füürigen Auge,</l>
            <l>seit eim gute Tag mit glühige Ruten und Zange.</l>
            <l>'s hilft kei ›Das walt Gott‹, und hilft kei »Ave Maria!«</l>
            <l>Wemme bete will, enanderno hebt er eim's Muul zu;</l>
            <l>wemmen an Himmel luegt, se streut er Äschen in d'Auge;</l>
            <l>het me Hunger, und ißt – er wirft eim Wermut in d'Suppe;</l>
            <l>möcht me z'Obed trinke, er schüttet Gallen in Becher.</l>
            <l>Lauft me, wie ne Hirz, er au, und blibt nit dehinte;</l>
            <l>schlicht me wie ne Schatte, so seit er: Jo, mer wen gmach tu.</l>
            <l>Stoht er nit in der Chilchen, und sitzt er nit zu der in Wirtshuus?</l>
            <l>Wo de gosch und wo de stohsch, sin Gspenster und Gspenster.</l>
            <l>Gosch ins Bett, tuesch d'Auge zu, se seit er: 's pressiert nit</l>
            <l>mittem Schlof. Los, i will der näumis verzehle:</l>
            <l>Weisch no, wie de gstohle hesch, und d'Waisli bitroge?</l>
            <l>So und so, und das und deis, und wenn er am End isch,</l>
            <l>fangt er vorne a, und viel will's schlofe nit sage.«</l>
            <l>So het der Engel gseit, und wie ne füürige Luppe</l>
            <l>het der Puhu gsprüzt. Druf sagi wieder: »I bi doch</l>
            <l>au ne Sunntigchind, mit mengem Geistli befründet,</l>
            <l>aber bhüt mi Gott der Her!« Druf lächlet der Engel:</l>
            <l>»bhalt di Gwisse rein, 's goht über Bsiebnen und Bsegne,</l>
            <l>und gang jez das Wegli ab, dört nieden isch Todtnau.</l>
            <l>Nimm der Puhuh mit, und lösch en ab in der Wiese,</l>
            <l>aß er nit in d'Dörfer rennt, und d'Schüüre nit azündt.</l>
            <l>Bhüt di Gott, und halt di wohl!« Druf sagi: »Her Engel!</l>
            <l>Bhüt di Gott der Her, und zürn nüt! Wenn de in d'Stadt chunnsch,</l>
            <l>in der heilige Zit, se bsuch mi, 's soll mer en Ehr si.</l>
            <l>'s stöhn der Rosinli z'Dienst und Hypokras, wenn er di animmt.</l>
            <l>D'Sterneluft isch rau, absunderlig nebe der Birsig.«</l>
            <l>Drüber graut der Tag, und richtig chummi go Todtnau,</l>
            <l>und gang wieder Basel zu im lieblige Schatte.</l>
            <l>Woni an Mambech chumm, so trage sie 's Meideli use,</l>
            <l>mittem heilige Chrütz und mit der verblichene Fahne,</l>
            <l>mittem Chranz am Totebaum, und briegen und schluchze.</l>
            <l>Hent der's denn nit ghört? Er will's jo wecke, wenn's Zit isch,</l>
            <l>und am Zistig druf, se chummi wieder zum Vetter.</l>
            <l>D'Tubakdose hani richtig näume lo liege.</l>
          </lg>
        </lg>
      </div>
    </body>
  </text>
</TEI>
