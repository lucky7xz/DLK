<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: In der sechsischen chronica</title>
        <author>
          <persName>
            <surname>Sachs</surname>
            <forename>Hans</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">408</measure>
        <measure type="verses_per_stanza">1-204 2-204</measure>
        <measure type="syllables">3336</measure>
        <measure type="tokens">2410</measure>
        <measure type="characters">12992</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1562</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: In der sechsischen chronica</head>
          <lg rhyme="unknown" type="stanza">
            <l>In der sechsischen chronica</l>
            <l>findt man warhaft geschriben da,</l>
            <l>als man zelet eilfhundert jar</l>
            <l>und vierzig, als ein herzog war,</l>
            <l>regiert zu Braunschweig in dem lant</l>
            <l>herzog Heinrich, der löw genant,</l>
            <l>ein streitbar fürst, sighaft und kön.</l>
            <l>der het ein gmahel from und schön;</l>
            <l>den doch künig Konrad vertrib,</l>
            <l>das im nur sein haupstat belib;</l>
            <l>der auf ein zeit wolt ziehen ab</l>
            <l>hinein zu dem heiligen grab,</l>
            <l>in das heilige lant hinein.</l>
            <l>als er von dem gemahel sein</l>
            <l>vor seim abscheid sein urlaub num</l>
            <l>und befalch ir das fürstentum,</l>
            <l>ein güldin ring von einandr schnit</l>
            <l>und die fürstin vereret mit</l>
            <l>dem halben, und das ander teil</l>
            <l>behielt er im. mit glück und heil</l>
            <l>mit seim hofgsint abreisen tet,</l>
            <l>des er ein anzal bei im het.</l>
            <l>und als er gen Venedig kam,</l>
            <l>ein galeen er da annam;</l>
            <l>darmit fur er hin auf dem mer.</l>
            <l>am dritten tag begab sich ser</l>
            <l>auf dem mer ein groß ungestum</l>
            <l>mit sturmenwinden umb und um.</l>
            <l>wie streng man an den rudern zug,</l>
            <l>iedoch das ungwitter verschlug</l>
            <l>das schiff dahin in schneller eil</l>
            <l>mit gewalt etlich hundert meil</l>
            <l>gem nidergang, hin über zwerg,</l>
            <l>hin an den Adamantenberg,</l>
            <l>daran dann stemt das klebermer,</l>
            <l>darum kein schiff wirt ledig mer.</l>
            <l>da waren sie in angst und not</l>
            <l>und ruften allesamt zu got,</l>
            <l>wan ir speis weret nicht ser lang,</l>
            <l>das sie der bitter hunger zwang.</l>
            <l>all tag ein greif geflogen kam,</l>
            <l>der ein man aus dem schiffe nam,</l>
            <l>den füret er hin in sein nest,</l>
            <l>mit menschenfleisch sein junge mest.</l>
            <l>solchem unglück hofft zu entrinnen</l>
            <l>herzog Heinrich mit weisen sinnen;</l>
            <l>der legt an sein stehlein gewant</l>
            <l>und verschuf, das man in einbant</l>
            <l>in ein roshaut und leget in</l>
            <l>an des schiffs bort. da holet in</l>
            <l>der greif im luft auf ein fels hoch,</l>
            <l>sein junge mit zu speisen; doch</l>
            <l>balt nun der greif wider abflug,</l>
            <l>aus der roshaut er sich balt zug</l>
            <l>und würgt die jungen greifen ab</l>
            <l>und steig über das birg hinab</l>
            <l>in ein wildnus, darinnen was</l>
            <l>kein mensch, auch weder weg noch stras,</l>
            <l>nur wilde tier, giftige würm,</l>
            <l>der sach er vil grausamer fürm.</l>
            <l>forchtsam er da in hunger was,</l>
            <l>wurzel und kraut der herzog as,</l>
            <l>und wilde frücht von baumens esten</l>
            <l>die dauchten in süß und am besten;</l>
            <l>im walt sucht er wider und für,</l>
            <l>doch funt er keins menschen gespür;</l>
            <l>des tet er sich ellent bedunken.</l>
            <l>eins tags sach er vor einr spelunken</l>
            <l>ein löwen kempfen mit eim drachen</l>
            <l>gar freidig, doch het in den sachen</l>
            <l>der drach mit seinem schwanz umbschlungen,</l>
            <l>das der löw stunt in angst bezwungen.</l>
            <l>des den fürsten erbarmen tet,</l>
            <l>zog balt von leder an der stet</l>
            <l>und dem drachen den hals abhib.</l>
            <l>nach dem der löw beim fürsten blib</l>
            <l>und bei im wonet tag und nacht,</l>
            <l>auch etwan im zu eßen bracht</l>
            <l>wilds obs und etlich kreuter gut,</l>
            <l>und hielt den herzogen in hut</l>
            <l>vor den tieren, und bei im wacht</l>
            <l>so ganz freuntlich, zam und geschlacht,</l>
            <l>sam ein gut freunt in allen dingen.</l>
            <l>den der fürst nicht kont von im bringen,</l>
            <l>und also in der wildnus war</l>
            <l>bei im biß auf das sibent jar.</l>
            <l>nun als der herzog hochgeborn</l>
            <l>also lange zeit war verlorn,</l>
            <l>kein botschaft man nie het vernommen,</l>
            <l>wo er mit seim gsint wer hin kommen,</l>
            <l>vermeint sein volk, er wer ertrunken,</l>
            <l>in eim schiffbruch im mer versunken.</l>
            <l>darob im lant war große klag.</l>
            <l>die landschaft der fürstin anlag,</l>
            <l>das sie wider heiraten tet,</l>
            <l>auf das das lant ein herren het.</l>
            <l>das also gschach und sich zutrug,</l>
            <l>ein fürstlich hochzeit man anschlug;</l>
            <l>nun als frü solt die hochzeit sein,</l>
            <l>zu nacht der teufel da erschein</l>
            <l>als ein langer rabschwarzer man</l>
            <l>und zeiget da dem herzog an:</l>
            <l>morgen wirt dein weib hochzeit halten,</l>
            <l>mit eim andern der freuden walten;</l>
            <l>wilt du aber sein eigen mein,</l>
            <l>so bring ich dich die nacht hinein</l>
            <l>gen Braunschweig, e wan kret der han.</l>
            <l>der fürst sprach: ja, ich wil es tan,</l>
            <l>wenn du mich und mein löwen mit</l>
            <l>bringst, doch das ich erwache nit,</l>
            <l>biß hin gen Braunschweig in die stat;</l>
            <l>darmit beschloßen war der rat.</l>
            <l>der teufel nam in samt dem leben</l>
            <l>und fürt sie in dem lufte eben</l>
            <l>den nechsten hin auf Braunschweig zu;</l>
            <l>der fürst der schlief in stiller ru.</l>
            <l>balt nun die mitternacht her gieng,</l>
            <l>der löw zu lüen anefieng,</l>
            <l>darum der herzog auferwacht.</l>
            <l>des wurt der teufel ungeschlacht</l>
            <l>und ließ den löwen fallen wider,</l>
            <l>sezt auch den fürsten ungstüm nider</l>
            <l>etwas von Braunschweig auf ein meil,</l>
            <l>bei eim kloster; darein in eil</l>
            <l>gieng der fürst samt dem seinen leben.</l>
            <l>frü solt sich in der stat anheben;</l>
            <l>darein gieng er in pilgrams kleit,</l>
            <l>vermischt mit freud und herzenleit,</l>
            <l>kam unerkant hin auf den sal,</l>
            <l>darauf man hielt das hochzeitmal.</l>
            <l>mit großem pracht man saß zu tisch,</l>
            <l>het vergult wiltpret, vögl und fisch,</l>
            <l>mit seitenspil und mit hofieren,</l>
            <l>artlichem gesang und quintieren.</l>
            <l>der fürst schickt den herolt vertraut</l>
            <l>an tisch zu der fürstlichen braut</l>
            <l>und ließ ir also sagen an:</l>
            <l>es wer dort bei der tür ein man,</l>
            <l>ein alter man, arm und ellent,</l>
            <l>der begeret aus irer hent</l>
            <l>einen trunk weins zu einem segen</l>
            <l>von ires herzog Heinrichs wegen.</l>
            <l>die fürstin mit weinen durchbrach,</l>
            <l>in einer güldin scheur darnach</l>
            <l>schickt sie dem fremden gast ein wein.</l>
            <l>der trank und ließ fallen darein</l>
            <l>das halbe fingerlein von golt,</l>
            <l>begeret, das auch trinken solt</l>
            <l>die fürstin von herrn Heinrichs wegen,</l>
            <l>der wer auch noch nit tot gelegen.</l>
            <l>als ir der herolt solches sagt,</l>
            <l>da trank die fürstin unverzagt</l>
            <l>und sach das halb goltfingerlein</l>
            <l>in der scheuren ligen im wein;</l>
            <l>das erkennts, das des fürsten was,</l>
            <l>und es an ir halb ringlein mas,</l>
            <l>stunt auf vom tisch in großer freut,</l>
            <l>mit verwundrung aller hofleut,</l>
            <l>und zu des sales tür hin gieng</l>
            <l>und iren alten fürstn umbfieng</l>
            <l>mit höchster freud, doch ungeret,</l>
            <l>an seinem hals im weinen tet,</l>
            <l>der gleich er auch. zu hant auffur</l>
            <l>als hofgsint, und entpfangen wur</l>
            <l>der fürst mit großer reverenz,</l>
            <l>und setzten in zu tisch eilenz,</l>
            <l>wan er der rechte breutgam was.</l>
            <l>als man nun frölich trank und as</l>
            <l>und von dem hochzeitmal gieng ab,</l>
            <l>der fürst dem jungen breutgam gab</l>
            <l>ein jungs freulein, sein töchterlein.</l>
            <l>also wurden zwo hochzeit gmein</l>
            <l>beider fürsten vierzehen tag,</l>
            <l>da man aller schön kurzweil pflag</l>
            <l>mit rennen, stechen und turnieren,</l>
            <l>mit tanzen und mit banketieren,</l>
            <l>weil man den fürsten wider het,</l>
            <l>der darnach lang regieren tet.</l>
            <l>der bhielt den löwen sein lebtag,</l>
            <l>der zu tisch bei sein füßen lag,</l>
            <l>und wo der fürst auch reit zu hof,</l>
            <l>der löw allmal auch mit im lof;</l>
            <l>zu nacht lag er vor der saltür</l>
            <l>und wacht als ein wechter darfür.</l>
            <l>der fürst auch bauen ließ ein stat,</l>
            <l>Löwenburg die genennet hat</l>
            <l>seinem treuen löwen zu ern,</l>
            <l>sein gedechtnus darmit zu mern.</l>
            <l>nach dem der alte fürste starb</l>
            <l>und ein seliges ent erwarb,</l>
            <l>und gar fürstlich begraben wart,</l>
            <l>sein löw ganz schwach, trauriger art</l>
            <l>sich leget auf des fürsten grab.</l>
            <l>niemant kont bringen in herab,</l>
            <l>und da zu lüen anefieng</l>
            <l>für unde für kleglicher ding,</l>
            <l>wolt auch nicht mer eßen und trinken,</l>
            <l>vor herzleit tet in tot hinsinken.</l>
            <l>derhalben nent man darnach eben</l>
            <l>disen herzog Heinrich den leben,</l>
            <l>dieweil sie heten beidesander</l>
            <l>so herzlieb gehabt an einander,</l>
            <l>in rechter treu biß an das ent</l>
            <l>beider leben heten vollent.</l>
          </lg>
          <lg rhyme="unknown" type="stanza">
            <l>In der sechsischen chronica</l>
            <l>findt man warhaft geschriben da,</l>
            <l>als man zelet eilfhundert jar</l>
            <l>und vierzig, als ein herzog war,</l>
            <l>regiert zu Braunschweig in dem lant</l>
            <l>herzog Heinrich, der löw genant,</l>
            <l>ein streitbar fürst, sighaft und kön.</l>
            <l>der het ein gmahel from und schön;</l>
            <l>den doch künig Konrad vertrib,</l>
            <l>das im nur sein haupstat belib;</l>
            <l>der auf ein zeit wolt ziehen ab</l>
            <l>hinein zu dem heiligen grab,</l>
            <l>in das heilige lant hinein.</l>
            <l>als er von dem gemahel sein</l>
            <l>vor seim abscheid sein urlaub num</l>
            <l>und befalch ir das fürstentum,</l>
            <l>ein güldin ring von einandr schnit</l>
            <l>und die fürstin vereret mit</l>
            <l>dem halben, und das ander teil</l>
            <l>behielt er im. mit glück und heil</l>
            <l>mit seim hofgsint abreisen tet,</l>
            <l>des er ein anzal bei im het.</l>
            <l>und als er gen Venedig kam,</l>
            <l>ein galeen er da annam;</l>
            <l>darmit fur er hin auf dem mer.</l>
            <l>am dritten tag begab sich ser</l>
            <l>auf dem mer ein groß ungestum</l>
            <l>mit sturmenwinden umb und um.</l>
            <l>wie streng man an den rudern zug,</l>
            <l>iedoch das ungwitter verschlug</l>
            <l>das schiff dahin in schneller eil</l>
            <l>mit gewalt etlich hundert meil</l>
            <l>gem nidergang, hin über zwerg,</l>
            <l>hin an den Adamantenberg,</l>
            <l>daran dann stemt das klebermer,</l>
            <l>darum kein schiff wirt ledig mer.</l>
            <l>da waren sie in angst und not</l>
            <l>und ruften allesamt zu got,</l>
            <l>wan ir speis weret nicht ser lang,</l>
            <l>das sie der bitter hunger zwang.</l>
            <l>all tag ein greif geflogen kam,</l>
            <l>der ein man aus dem schiffe nam,</l>
            <l>den füret er hin in sein nest,</l>
            <l>mit menschenfleisch sein junge mest.</l>
            <l>solchem unglück hofft zu entrinnen</l>
            <l>herzog Heinrich mit weisen sinnen;</l>
            <l>der legt an sein stehlein gewant</l>
            <l>und verschuf, das man in einbant</l>
            <l>in ein roshaut und leget in</l>
            <l>an des schiffs bort. da holet in</l>
            <l>der greif im luft auf ein fels hoch,</l>
            <l>sein junge mit zu speisen; doch</l>
            <l>balt nun der greif wider abflug,</l>
            <l>aus der roshaut er sich balt zug</l>
            <l>und würgt die jungen greifen ab</l>
            <l>und steig über das birg hinab</l>
            <l>in ein wildnus, darinnen was</l>
            <l>kein mensch, auch weder weg noch stras,</l>
            <l>nur wilde tier, giftige würm,</l>
            <l>der sach er vil grausamer fürm.</l>
            <l>forchtsam er da in hunger was,</l>
            <l>wurzel und kraut der herzog as,</l>
            <l>und wilde frücht von baumens esten</l>
            <l>die dauchten in süß und am besten;</l>
            <l>im walt sucht er wider und für,</l>
            <l>doch funt er keins menschen gespür;</l>
            <l>des tet er sich ellent bedunken.</l>
            <l>eins tags sach er vor einr spelunken</l>
            <l>ein löwen kempfen mit eim drachen</l>
            <l>gar freidig, doch het in den sachen</l>
            <l>der drach mit seinem schwanz umbschlungen,</l>
            <l>das der löw stunt in angst bezwungen.</l>
            <l>des den fürsten erbarmen tet,</l>
            <l>zog balt von leder an der stet</l>
            <l>und dem drachen den hals abhib.</l>
            <l>nach dem der löw beim fürsten blib</l>
            <l>und bei im wonet tag und nacht,</l>
            <l>auch etwan im zu eßen bracht</l>
            <l>wilds obs und etlich kreuter gut,</l>
            <l>und hielt den herzogen in hut</l>
            <l>vor den tieren, und bei im wacht</l>
            <l>so ganz freuntlich, zam und geschlacht,</l>
            <l>sam ein gut freunt in allen dingen.</l>
            <l>den der fürst nicht kont von im bringen,</l>
            <l>und also in der wildnus war</l>
            <l>bei im biß auf das sibent jar.</l>
            <l>nun als der herzog hochgeborn</l>
            <l>also lange zeit war verlorn,</l>
            <l>kein botschaft man nie het vernommen,</l>
            <l>wo er mit seim gsint wer hin kommen,</l>
            <l>vermeint sein volk, er wer ertrunken,</l>
            <l>in eim schiffbruch im mer versunken.</l>
            <l>darob im lant war große klag.</l>
            <l>die landschaft der fürstin anlag,</l>
            <l>das sie wider heiraten tet,</l>
            <l>auf das das lant ein herren het.</l>
            <l>das also gschach und sich zutrug,</l>
            <l>ein fürstlich hochzeit man anschlug;</l>
            <l>nun als frü solt die hochzeit sein,</l>
            <l>zu nacht der teufel da erschein</l>
            <l>als ein langer rabschwarzer man</l>
            <l>und zeiget da dem herzog an:</l>
            <l>morgen wirt dein weib hochzeit halten,</l>
            <l>mit eim andern der freuden walten;</l>
            <l>wilt du aber sein eigen mein,</l>
            <l>so bring ich dich die nacht hinein</l>
            <l>gen Braunschweig, e wan kret der han.</l>
            <l>der fürst sprach: ja, ich wil es tan,</l>
            <l>wenn du mich und mein löwen mit</l>
            <l>bringst, doch das ich erwache nit,</l>
            <l>biß hin gen Braunschweig in die stat;</l>
            <l>darmit beschloßen war der rat.</l>
            <l>der teufel nam in samt dem leben</l>
            <l>und fürt sie in dem lufte eben</l>
            <l>den nechsten hin auf Braunschweig zu;</l>
            <l>der fürst der schlief in stiller ru.</l>
            <l>balt nun die mitternacht her gieng,</l>
            <l>der löw zu lüen anefieng,</l>
            <l>darum der herzog auferwacht.</l>
            <l>des wurt der teufel ungeschlacht</l>
            <l>und ließ den löwen fallen wider,</l>
            <l>sezt auch den fürsten ungstüm nider</l>
            <l>etwas von Braunschweig auf ein meil,</l>
            <l>bei eim kloster; darein in eil</l>
            <l>gieng der fürst samt dem seinen leben.</l>
            <l>frü solt sich in der stat anheben;</l>
            <l>darein gieng er in pilgrams kleit,</l>
            <l>vermischt mit freud und herzenleit,</l>
            <l>kam unerkant hin auf den sal,</l>
            <l>darauf man hielt das hochzeitmal.</l>
            <l>mit großem pracht man saß zu tisch,</l>
            <l>het vergult wiltpret, vögl und fisch,</l>
            <l>mit seitenspil und mit hofieren,</l>
            <l>artlichem gesang und quintieren.</l>
            <l>der fürst schickt den herolt vertraut</l>
            <l>an tisch zu der fürstlichen braut</l>
            <l>und ließ ir also sagen an:</l>
            <l>es wer dort bei der tür ein man,</l>
            <l>ein alter man, arm und ellent,</l>
            <l>der begeret aus irer hent</l>
            <l>einen trunk weins zu einem segen</l>
            <l>von ires herzog Heinrichs wegen.</l>
            <l>die fürstin mit weinen durchbrach,</l>
            <l>in einer güldin scheur darnach</l>
            <l>schickt sie dem fremden gast ein wein.</l>
            <l>der trank und ließ fallen darein</l>
            <l>das halbe fingerlein von golt,</l>
            <l>begeret, das auch trinken solt</l>
            <l>die fürstin von herrn Heinrichs wegen,</l>
            <l>der wer auch noch nit tot gelegen.</l>
            <l>als ir der herolt solches sagt,</l>
            <l>da trank die fürstin unverzagt</l>
            <l>und sach das halb goltfingerlein</l>
            <l>in der scheuren ligen im wein;</l>
            <l>das erkennts, das des fürsten was,</l>
            <l>und es an ir halb ringlein mas,</l>
            <l>stunt auf vom tisch in großer freut,</l>
            <l>mit verwundrung aller hofleut,</l>
            <l>und zu des sales tür hin gieng</l>
            <l>und iren alten fürstn umbfieng</l>
            <l>mit höchster freud, doch ungeret,</l>
            <l>an seinem hals im weinen tet,</l>
            <l>der gleich er auch. zu hant auffur</l>
            <l>als hofgsint, und entpfangen wur</l>
            <l>der fürst mit großer reverenz,</l>
            <l>und setzten in zu tisch eilenz,</l>
            <l>wan er der rechte breutgam was.</l>
            <l>als man nun frölich trank und as</l>
            <l>und von dem hochzeitmal gieng ab,</l>
            <l>der fürst dem jungen breutgam gab</l>
            <l>ein jungs freulein, sein töchterlein.</l>
            <l>also wurden zwo hochzeit gmein</l>
            <l>beider fürsten vierzehen tag,</l>
            <l>da man aller schön kurzweil pflag</l>
            <l>mit rennen, stechen und turnieren,</l>
            <l>mit tanzen und mit banketieren,</l>
            <l>weil man den fürsten wider het,</l>
            <l>der darnach lang regieren tet.</l>
            <l>der bhielt den löwen sein lebtag,</l>
            <l>der zu tisch bei sein füßen lag,</l>
            <l>und wo der fürst auch reit zu hof,</l>
            <l>der löw allmal auch mit im lof;</l>
            <l>zu nacht lag er vor der saltür</l>
            <l>und wacht als ein wechter darfür.</l>
            <l>der fürst auch bauen ließ ein stat,</l>
            <l>Löwenburg die genennet hat</l>
            <l>seinem treuen löwen zu ern,</l>
            <l>sein gedechtnus darmit zu mern.</l>
            <l>nach dem der alte fürste starb</l>
            <l>und ein seliges ent erwarb,</l>
            <l>und gar fürstlich begraben wart,</l>
            <l>sein löw ganz schwach, trauriger art</l>
            <l>sich leget auf des fürsten grab.</l>
            <l>niemant kont bringen in herab,</l>
            <l>und da zu lüen anefieng</l>
            <l>für unde für kleglicher ding,</l>
            <l>wolt auch nicht mer eßen und trinken,</l>
            <l>vor herzleit tet in tot hinsinken.</l>
            <l>derhalben nent man darnach eben</l>
            <l>disen herzog Heinrich den leben,</l>
            <l>dieweil sie heten beidesander</l>
            <l>so herzlieb gehabt an einander,</l>
            <l>in rechter treu biß an das ent</l>
            <l>beider leben heten vollent.</l>
          </lg>
        </lg>
      </div>
    </body>
  </text>
</TEI>
