<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: De Hansohm wahnt ok redi wunnerschön!</title>
        <author>
          <persName>
            <surname>Groth</surname>
            <forename>Klaus</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">28</measure>
        <measure type="verses">236</measure>
        <measure type="verses_per_stanza">1-7 2-13 3-4 4-6 5-12 6-13 7-17 8-7 9-7 10-6 11-4 12-6 13-11 14-5 15-7 16-13 17-4 18-6 19-12 20-13 21-17 22-7 23-7 24-6 25-4 26-6 27-11 28-5</measure>
        <measure type="syllables">2468</measure>
        <measure type="tokens">1980</measure>
        <measure type="characters">9538</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1859</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: De Hansohm wahnt ok redi wunnerschön!</head>
          <lg rhyme="unknown" type="stanza">
            <l>De Hansohm wahnt ok redi wunnerschön!</l>
            <l>De Wisch an Garn un an de Wisch dat Holt,</l>
            <l>Un rechts un links de Möller un de Prester:</l>
            <l>De hett genog vun Eer un ok vun Himmel,</l>
            <l>De döss ni wannern na Amerika –</l>
            <l>Vun vœrn de warme Sünn, na'n achtern Schatten,</l>
            <l>Un rund herum de gröne Ogenweid ...</l>
          </lg>
          <lg rhyme="unknown" type="stanza">
            <l>He's ok al rut un lett de Ogen lopen,</l>
            <l>De Sünn un Wollgefalln op beide Backen.</l>
            <l>He kikt mal œwern Dik un na de Swan,</l>
            <l>Un hört vœr Dœr dat Water un de Rœder:</l>
            <l>Dats nett vun Feerns, ok wenn man öller ward</l>
            <l>Un hett al graue Haar, as Hansohm kręgn hett.</l>
            <l>Dat ward Een nödi as dat dägli Brot,</l>
            <l>Een smeckt doch nix, wenn dat en daglang feilt,</l>
            <l>Un de Gewohnheit makt dat jümmer söter;</l>
            <l>Un Hansohm, de ni Kind noch Küken hett,</l>
            <l>– Uns Heinri is eerst dar, so lang he grot is –</l>
            <l>Steit nu binah as fröher Obbe dę,</l>
            <l>Un kikt na Böm un Büsch, as weern't sin Kinner.</l>
          </lg>
          <lg rhyme="unknown" type="stanza">
            <l>Uns Heinri sluntert lewer langs den Hof</l>
            <l>Un süht na Risen un Levkojenplanten,</l>
            <l>Un wa de dicken Köpp vun Bohn un Arfen</l>
            <l>In lange Reegn de swarten Betten klövt.</l>
          </lg>
          <lg rhyme="unknown" type="stanza">
            <l>Dat is en egen Bengel, still un schu.</l>
            <l>Man schull wul meenn, de kunn en Eek utriten:</l>
            <l>Dat deit he ok – son lüttje as en Finger,</l>
            <l>Wenn he een finnt, wo Minsch un Veh herumpett,</l>
            <l>Un driggt se sorgsam, as en Vagelnest,</l>
            <l>Mit beide Hann', un plant se still in Garn.</l>
          </lg>
          <lg rhyme="unknown" type="stanza">
            <l>Vunmorgens geit he lingelangs den Hof</l>
            <l>Un stellt sik anne Heck, de na de Wisch geit.</l>
            <l>He lœhnt sik mit de Ellbagn op de Port,</l>
            <l>Un süht gedülli na de Köh int Grasen.</l>
            <l>Wa rükt dat söt un krüdri na Kaneelblöm!</l>
            <l>Un stormt der grön un safti rut ut Gras!</l>
            <l>Un langs de stille Wisch mit stille Köh</l>
            <l>Dar drus't un drömt de Mœlenbęk hintlank</l>
            <l>Un blinkert as en Spegel mit en Goldrahm</l>
            <l>Vun Botterblöm, so sach un doch so ili,</l>
            <l>As gev dat nerrn in Schatten wunner Wichtigs,</l>
            <l>Wo he sik mank de Ellernbüsch verstickt! – –</l>
          </lg>
          <lg rhyme="unknown" type="stanza">
            <l>Wat knarrt un klirrt dar rechter Hand in Tun,</l>
            <l>De as en gröne Mür de Wisch hentlanktreckt?</l>
            <l>Un baben sitt he vull vun witte Blöm;</l>
            <l>De is so dich, de lett keen Mus hendœr,</l>
            <l>Un hoch, dar kann keen Mann herœwer kiken. –</l>
            <l>Weer dat de lüttje Port na Presters Garn?</l>
            <l>Wa hasti wenn' uns Heinri dat Gesich,</l>
            <l>As harr em vun de Im, de da herumsingt,</l>
            <l>Een gar to näswis' um de Ohren summt.</l>
            <l>He rich sik op un trę en Schritt torügg</l>
            <l>Un stunn in de Kaneelbüsch mank de Blœder.</l>
            <l>Denn keek he langs den Stig an Pastors Tun,</l>
            <l>Un glup as schull der Wunner wat herut kam.</l>
          </lg>
          <lg rhyme="unknown" type="stanza">
            <l>Dat weer ok wat! Toeerst en sachen Stimm,</l>
            <l>De bi sik sülm en Melodie hinmummel,</l>
            <l>Un denn en Kleed – so witt! un ok en Strohhot! –</l>
            <l>Un denn, so swęv der'n Engel langs dat Gras</l>
            <l>In hellen Sünnschin un in dicken Schatten,</l>
            <l>Un lach un lęv as Ros' in Morgendau;</l>
            <l>Un doch en Hals, as weer't en witte Tulk!</l>
            <l>Se neem den Hot gemächli œwern Arm</l>
            <l>Un streek dat Haar sik vunne Steern torügg:</l>
            <l>Do sluntern ęr de dicken brunen Flechten</l>
            <l>De Schullern dal, as weer't en Last to dręgen!</l>
            <l>So kumt se sachen langs den Stig tohöch</l>
            <l>Un buckt sik dann un wann en Blom to plücken,</l>
            <l>7n steit mal still un süht sik rund herum:</l>
            <l>Wenn se dat wuss, dat wi hier stat to kiken,</l>
            <l>Wa se sik bi ęr Kleed an Bossen pult,</l>
            <l>Un mit de Blöm sik putzt – war se roth warrn!</l>
          </lg>
          <lg rhyme="unknown" type="stanza">
            <l>Doch süh? wat is der los? – Du lewe Gott!</l>
            <l>De Bull! de Bull! – un Heinri schriggt vertwifelt,</l>
            <l>He springt, as weer't en Stęgelsch, œwert Heck,</l>
            <l>He ritt inn Griff en Sleetbom ut de Port,</l>
            <l>He is al op den Stig un draut un prahlt,</l>
            <l>Un schriggt un flüggt, as goll't sin egen Lęben,</l>
            <l>Un all as weer he rasend, op den Stier.</l>
          </lg>
          <lg rhyme="unknown" type="stanza">
            <l>Maria keem noch mit den Schreck dervun,</l>
            <l>Dat hung man an en Haar, so harr he tostött,</l>
            <l>Do föhl he langs den Rügg en Slag, un noch een,</l>
            <l>Un wedder een, as wenn man Arfen döscht,</l>
            <l>Un brüll, un wüthi dreih he sik herum</l>
            <l>Mit rode Ogen un mit lange Tung,</l>
            <l>De Kopp vœrschreeg na Eer un kratz de Bülten,</l>
          </lg>
          <lg rhyme="unknown" type="stanza">
            <l>As wull he seggn: wer dœrt dat mit mi wagen?</l>
            <l>Doch as he man de Stimm hör fast un sęker,</l>
            <l>De commandeer, un seeg den Stock tohöch,</l>
            <l>En Mann un Ogen, de ni vun em wiken:</l>
            <l>So wenn' he sik in Brummen langsam af</l>
            <l>Un knurr sik langs dat dichte Gras darvun.</l>
          </lg>
          <lg rhyme="unknown" type="stanza">
            <l>As Heinri sik herumdreih na dat Mäden,</l>
            <l>Do weer se ahn en Wort un ahn en Lut</l>
            <l>Un likenblass beswöt in Omach fulln,</l>
            <l>Un leeg derhin, de Hot noch œwern Arm.</l>
          </lg>
          <lg rhyme="unknown" type="stanza">
            <l>Nu keem de Reeg an em mit Angst un Schrecken,</l>
            <l>De ęben vœr de Oss ni bęv noch schütter.</l>
            <l>He smeet sik op de Kneden vœr ęr dal</l>
            <l>Un heel ęr Kopp to höch un neem ęr Hann',</l>
            <l>Un reep ęr schüchtern, doch so angst un pinli,</l>
            <l>Dat muss en Doden wecken ut den Slap.</l>
          </lg>
          <lg rhyme="unknown" type="stanza">
            <l>Doch as se nu de Ogen grot heropslog</l>
            <l>Un swack un still umhęrseeg as in Drom,</l>
            <l>Un deep de Athen keem un in de Backen</l>
            <l>En bęten Roth, dat schin man ęben dœr,</l>
            <l>Do neem he ęr vœr Freid in beide Arms</l>
            <l>Un hęv ęr as en Kind, as harr he't funn',</l>
            <l>As weer't sin egen, vœr sik inne Luft</l>
            <l>Un drog ęr lud in Lachen un in Weenn</l>
            <l>Un Snacken, hoch- un plattdütsch mank enanner,</l>
            <l>Den Stig hentlank un dœr de Presterport,</l>
            <l>Un sett ęr dar in Schatten op de Bank.</l>
          </lg>
          <lg rhyme="unknown" type="stanza">
            <l>Eerst scham se sik, war roth un wedder bleek,</l>
            <l>Un seet un wreng ęr Hann' un seeg herum:</l>
            <l>Mir eenmal slog se em de Arms um Hals</l>
            <l>Un seeg em an mit grote brune Ogen,</l>
            <l>Versteek den Kopp an em un seggt – Min Heinri!</l>
          </lg>
          <lg rhyme="unknown" type="stanza">
            <l>De Hansohm wahnt ok redi wunnerschön!</l>
            <l>De Wisch an Garn un an de Wisch dat Holt,</l>
            <l>Un rechts un links de Möller un de Prester:</l>
            <l>De hett genog vun Eer un ok vun Himmel,</l>
            <l>De döss ni wannern na Amerika –</l>
            <l>Vun vœrn de warme Sünn, na'n achtern Schatten,</l>
            <l>Un rund herum de gröne Ogenweid ...</l>
          </lg>
          <lg rhyme="unknown" type="stanza">
            <l>He's ok al rut un lett de Ogen lopen,</l>
            <l>De Sünn un Wollgefalln op beide Backen.</l>
            <l>He kikt mal œwern Dik un na de Swan,</l>
            <l>Un hört vœr Dœr dat Water un de Rœder:</l>
            <l>Dats nett vun Feerns, ok wenn man öller ward</l>
            <l>Un hett al graue Haar, as Hansohm kręgn hett.</l>
            <l>Dat ward Een nödi as dat dägli Brot,</l>
            <l>Een smeckt doch nix, wenn dat en daglang feilt,</l>
            <l>Un de Gewohnheit makt dat jümmer söter;</l>
            <l>Un Hansohm, de ni Kind noch Küken hett,</l>
            <l>– Uns Heinri is eerst dar, so lang he grot is –</l>
            <l>Steit nu binah as fröher Obbe dę,</l>
            <l>Un kikt na Böm un Büsch, as weern't sin Kinner.</l>
          </lg>
          <lg rhyme="unknown" type="stanza">
            <l>Uns Heinri sluntert lewer langs den Hof</l>
            <l>Un süht na Risen un Levkojenplanten,</l>
            <l>Un wa de dicken Köpp vun Bohn un Arfen</l>
            <l>In lange Reegn de swarten Betten klövt.</l>
          </lg>
          <lg rhyme="unknown" type="stanza">
            <l>Dat is en egen Bengel, still un schu.</l>
            <l>Man schull wul meenn, de kunn en Eek utriten:</l>
            <l>Dat deit he ok – son lüttje as en Finger,</l>
            <l>Wenn he een finnt, wo Minsch un Veh herumpett,</l>
            <l>Un driggt se sorgsam, as en Vagelnest,</l>
            <l>Mit beide Hann', un plant se still in Garn.</l>
          </lg>
          <lg rhyme="unknown" type="stanza">
            <l>Vunmorgens geit he lingelangs den Hof</l>
            <l>Un stellt sik anne Heck, de na de Wisch geit.</l>
            <l>He lœhnt sik mit de Ellbagn op de Port,</l>
            <l>Un süht gedülli na de Köh int Grasen.</l>
            <l>Wa rükt dat söt un krüdri na Kaneelblöm!</l>
            <l>Un stormt der grön un safti rut ut Gras!</l>
            <l>Un langs de stille Wisch mit stille Köh</l>
            <l>Dar drus't un drömt de Mœlenbęk hintlank</l>
            <l>Un blinkert as en Spegel mit en Goldrahm</l>
            <l>Vun Botterblöm, so sach un doch so ili,</l>
            <l>As gev dat nerrn in Schatten wunner Wichtigs,</l>
            <l>Wo he sik mank de Ellernbüsch verstickt! – –</l>
          </lg>
          <lg rhyme="unknown" type="stanza">
            <l>Wat knarrt un klirrt dar rechter Hand in Tun,</l>
            <l>De as en gröne Mür de Wisch hentlanktreckt?</l>
            <l>Un baben sitt he vull vun witte Blöm;</l>
            <l>De is so dich, de lett keen Mus hendœr,</l>
            <l>Un hoch, dar kann keen Mann herœwer kiken. –</l>
            <l>Weer dat de lüttje Port na Presters Garn?</l>
            <l>Wa hasti wenn' uns Heinri dat Gesich,</l>
            <l>As harr em vun de Im, de da herumsingt,</l>
            <l>Een gar to näswis' um de Ohren summt.</l>
            <l>He rich sik op un trę en Schritt torügg</l>
            <l>Un stunn in de Kaneelbüsch mank de Blœder.</l>
            <l>Denn keek he langs den Stig an Pastors Tun,</l>
            <l>Un glup as schull der Wunner wat herut kam.</l>
          </lg>
          <lg rhyme="unknown" type="stanza">
            <l>Dat weer ok wat! Toeerst en sachen Stimm,</l>
            <l>De bi sik sülm en Melodie hinmummel,</l>
            <l>Un denn en Kleed – so witt! un ok en Strohhot! –</l>
            <l>Un denn, so swęv der'n Engel langs dat Gras</l>
            <l>In hellen Sünnschin un in dicken Schatten,</l>
            <l>Un lach un lęv as Ros' in Morgendau;</l>
            <l>Un doch en Hals, as weer't en witte Tulk!</l>
            <l>Se neem den Hot gemächli œwern Arm</l>
            <l>Un streek dat Haar sik vunne Steern torügg:</l>
            <l>Do sluntern ęr de dicken brunen Flechten</l>
            <l>De Schullern dal, as weer't en Last to dręgen!</l>
            <l>So kumt se sachen langs den Stig tohöch</l>
            <l>Un buckt sik dann un wann en Blom to plücken,</l>
            <l>7n steit mal still un süht sik rund herum:</l>
            <l>Wenn se dat wuss, dat wi hier stat to kiken,</l>
            <l>Wa se sik bi ęr Kleed an Bossen pult,</l>
            <l>Un mit de Blöm sik putzt – war se roth warrn!</l>
          </lg>
          <lg rhyme="unknown" type="stanza">
            <l>Doch süh? wat is der los? – Du lewe Gott!</l>
            <l>De Bull! de Bull! – un Heinri schriggt vertwifelt,</l>
            <l>He springt, as weer't en Stęgelsch, œwert Heck,</l>
            <l>He ritt inn Griff en Sleetbom ut de Port,</l>
            <l>He is al op den Stig un draut un prahlt,</l>
            <l>Un schriggt un flüggt, as goll't sin egen Lęben,</l>
            <l>Un all as weer he rasend, op den Stier.</l>
          </lg>
          <lg rhyme="unknown" type="stanza">
            <l>Maria keem noch mit den Schreck dervun,</l>
            <l>Dat hung man an en Haar, so harr he tostött,</l>
            <l>Do föhl he langs den Rügg en Slag, un noch een,</l>
            <l>Un wedder een, as wenn man Arfen döscht,</l>
            <l>Un brüll, un wüthi dreih he sik herum</l>
            <l>Mit rode Ogen un mit lange Tung,</l>
            <l>De Kopp vœrschreeg na Eer un kratz de Bülten,</l>
          </lg>
          <lg rhyme="unknown" type="stanza">
            <l>As wull he seggn: wer dœrt dat mit mi wagen?</l>
            <l>Doch as he man de Stimm hör fast un sęker,</l>
            <l>De commandeer, un seeg den Stock tohöch,</l>
            <l>En Mann un Ogen, de ni vun em wiken:</l>
            <l>So wenn' he sik in Brummen langsam af</l>
            <l>Un knurr sik langs dat dichte Gras darvun.</l>
          </lg>
          <lg rhyme="unknown" type="stanza">
            <l>As Heinri sik herumdreih na dat Mäden,</l>
            <l>Do weer se ahn en Wort un ahn en Lut</l>
            <l>Un likenblass beswöt in Omach fulln,</l>
            <l>Un leeg derhin, de Hot noch œwern Arm.</l>
          </lg>
          <lg rhyme="unknown" type="stanza">
            <l>Nu keem de Reeg an em mit Angst un Schrecken,</l>
            <l>De ęben vœr de Oss ni bęv noch schütter.</l>
            <l>He smeet sik op de Kneden vœr ęr dal</l>
            <l>Un heel ęr Kopp to höch un neem ęr Hann',</l>
            <l>Un reep ęr schüchtern, doch so angst un pinli,</l>
            <l>Dat muss en Doden wecken ut den Slap.</l>
          </lg>
          <lg rhyme="unknown" type="stanza">
            <l>Doch as se nu de Ogen grot heropslog</l>
            <l>Un swack un still umhęrseeg as in Drom,</l>
            <l>Un deep de Athen keem un in de Backen</l>
            <l>En bęten Roth, dat schin man ęben dœr,</l>
            <l>Do neem he ęr vœr Freid in beide Arms</l>
            <l>Un hęv ęr as en Kind, as harr he't funn',</l>
            <l>As weer't sin egen, vœr sik inne Luft</l>
            <l>Un drog ęr lud in Lachen un in Weenn</l>
            <l>Un Snacken, hoch- un plattdütsch mank enanner,</l>
            <l>Den Stig hentlank un dœr de Presterport,</l>
            <l>Un sett ęr dar in Schatten op de Bank.</l>
          </lg>
          <lg rhyme="unknown" type="stanza">
            <l>Eerst scham se sik, war roth un wedder bleek,</l>
            <l>Un seet un wreng ęr Hann' un seeg herum:</l>
            <l>Mir eenmal slog se em de Arms um Hals</l>
            <l>Un seeg em an mit grote brune Ogen,</l>
            <l>Versteek den Kopp an em un seggt – Min Heinri!</l>
          </lg>
        </lg>
      </div>
    </body>
  </text>
</TEI>
