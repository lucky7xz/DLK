<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">43. Wat ut en Scheper warden kann</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">16</measure>
        <measure type="verses">378</measure>
        <measure type="verses_per_stanza">1-13 2-25 3-30 4-15 5-21 6-28 7-28 8-29 9-13 10-25 11-30 12-15 13-21 14-28 15-28 16-29</measure>
        <measure type="syllables">3230</measure>
        <measure type="tokens">2342</measure>
        <measure type="characters">12946</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>43. Wat ut en Scheper warden kann</head>
          <lg rhyme="unknown" type="stanza">
            <l>Oll Mutter Knaksch, de hadd en Jungen,</l>
            <l>Man einen hadd s', doch dese ein,</l>
            <l>De was dorför ok gaud gelungen –</l>
            <l>So'n Schapskopp hadd de Welt nich seihn;</l>
            <l>Doch Mutter Knaksch, de glöwt nich dran,</l>
            <l>Dat ehr leiw Jünging dumm süll sin,</l>
            <l>Sei kek in ehren Sähn Jehann</l>
            <l>As in en gollen Bäker rin.</l>
            <l>Jehann, de müßt nu Scheper warden,</l>
            <l>Un wenn sei em taum Naren hadden,</l>
            <l>Denn tröst em Mutter: »Du büst kläuker;</l>
            <l>Ut'n Scheper«, säd se, »un Aptheiker,</l>
            <l>Min Sähning, dor kann allens warden.«</l>
          </lg>
          <lg rhyme="unknown" type="stanza">
            <l>Na, 't kamm ok so. – De Tid kamm 'ranne,</l>
            <l>Dunn was't vörbi mit Lämmergripen,</l>
            <l>Dunn los't uns' leiw lütt Knaken Hanne</l>
            <l>Sick fast un müßt von Hahnen-Liepen</l>
            <l>Hen nah Swerin tau de Soldaten.</l>
            <l>Dor stünn hei vör de Kummischon.</l>
            <l>»for Grenadier zu kurz geraten,</l>
            <l>For Jäger nich von Proportschon,</l>
            <l>For di Dreiguner im Gesäß zu eng,</l>
            <l>Zu brauchen bloß bei die Kanon,</l>
            <l>Un geht's nich da, bei's schwer Gedränk.«</l>
            <l>Un kamm nu tau'r Attolleri.</l>
            <l>Dor müßt hei nu von morgens früh</l>
            <l>Bet's abends mit den Wischer stahn</l>
            <l>Un mit de Lunt up't Zündlock slahn</l>
            <l>Un mit de Handspeik rüm handtieren,</l>
            <l>Dat Riden un dat Führen lihren</l>
            <l>Un ümmer Proppen äwer Proppen</l>
            <l>In de Kanon herinne stoppen.</l>
            <l>Na, dorbi stellt sick uns' Jehann</l>
            <l>Denn ganz gefährlich abellsch an,</l>
            <l>Un knapp man hett hei't richtig truffen.</l>
            <l>Un wat sin Unt'roffzier ded wesen,</l>
            <l>De würd em heimlich ümmer knuffen,</l>
            <l>Wil't öffentlich verbaden wir.</l>
          </lg>
          <lg rhyme="unknown" type="stanza">
            <l>Na, einmal würd de Unt'roffzier</l>
            <l>Des Abends Instrukschonen lesen,</l>
            <l>Utführlich sihr un sihr gelihrt.</l>
            <l>»wir«, säd'e, »Kinder, sünd Soldaten,</l>
            <l>Auf uns beruhn die Heldentaten,</l>
            <l>Vor allen auf Attolleri,</l>
            <l>Un niderträchtig, Jungens, wir't,</l>
            <l>Wenn einer von der Kumpani</l>
            <l>Das nicht zu jeder Stunde wüßt</l>
            <l>Und es im Busen in sich trägt:</l>
            <l>Gottlob! Ich bün Attollerist. –</l>
            <l>Nu antwurt, Knak der zweite«, rep'e,</l>
            <l>»was büst du, wenn dich einer frägt?«</l>
            <l>»ick«, seggt Jehann, »ick bün en Scheper.«</l>
            <l>As slaten is de Instrukschon,</l>
            <l>Dunn lett de Unt'roffzier de annern</l>
            <l>Herute gahn un seggt tau Hannern:</l>
            <l>»oh, bleib ein bißchen hier, mein Sohn.«</l>
            <l>Un kriggt em fat't un knufft un pufft</l>
            <l>Up Hannern in. »Was büst du, Schuft?</l>
            <l>En Scheper büst du? – Na, da soll doch ein</l>
            <l>Zehntausend Donnerwetter schlagen</l>
            <l>Zehn Klafter in die Erd hinein!</l>
            <l>Ihr Kreuzschockschwerenöters müßt</l>
            <l>Das Hochgefühl im Busen tragen:</l>
            <l>Gottlob! Ich bin Attolerist.«</l>
            <l>Un predigt so up Hannern in</l>
            <l>Un makt dat Hochgefäuhl em klor,</l>
            <l>Dat't ein noch nah en Virteljohr</l>
            <l>Em von den Puckel lesen künn.</l>
          </lg>
          <lg rhyme="unknown" type="stanza">
            <l>Jehann, de schriwwt en schrewen Breiw</l>
            <l>An Muttern hen nah Hahnen-Liepen:</l>
            <l>Sin Lewen wir em doch tau leiw;</l>
            <l>Hei müggt woll wedder Lämmer gripen,</l>
            <l>Hei müggt woll wedder Hanschen knütten</l>
            <l>Un achter'n Durenrämel sitten,</l>
            <l>Hei müggt woll wedder Hamel häuden</l>
            <l>Un wull sin Schüten nich mihr slahn,</l>
            <l>Hei wüßt nu, wo't em sülwen dahn.</l>
            <l>Un all de velen Scheper-Leiden,</l>
            <l>De düchten jitzt em Kleinigkeit,</l>
            <l>Un ok de Schap ehr Upsternatschigkeit,</l>
            <l>De höll hei jitzt man vör Pläsier,</l>
            <l>Denn't upsternatschte Veih up Irden wir</l>
            <l>Sin grot Kanon un de Herr Unt'roffzier.</l>
          </lg>
          <lg rhyme="unknown" type="stanza">
            <l>Na, Mutter Knaksch, de durt't denn sihr</l>
            <l>Un makt sick endlich up de Bein,</l>
            <l>Will doch mal dor taum Rechten seihn</l>
            <l>Un fröggt sick ruppe nach Swerin</l>
            <l>Un fröggt dor ümmer nah den Herrn</l>
            <l>Attolleristen Hanne Knaken.</l>
            <l>Sei wisen ehr nah de Kasern,</l>
            <l>Un as sei dor von Hannern spraken,</l>
            <l>Dunn wisen s' ehr en En'nlang wider.</l>
            <l>Dor stunn denn nu de Unt'roffzierer</l>
            <l>Un hadd uns' Hannern in de Mak</l>
            <l>Un knufft un pufft up Hannern in.</l>
            <l>Dunn ward uns' Mutter falsch tau Sinn,</l>
            <l>Kümmt ran un seggt: »Is dat 'ne Sak?</l>
            <l>Wat hett Em min lütt Hanning dahn?</l>
            <l>Wo kann Hei mi dat Kind hir slahn?</l>
            <l>Wat stött Hei im dat Jünging?« seggt s',</l>
            <l>»kann Hei nich seggen: Hanning, so,</l>
            <l>Un dreih di links un dreih di rechts –</l>
            <l>Denn deiht dat leiwe Kind dat jo.</l>
            <l>Täuw! Ick ward nah'n Großherzog gahn.«</l>
          </lg>
          <lg rhyme="unknown" type="stanza">
            <l>Na, dat is gaud! Geseggt, gedahn.</l>
            <l>Sei geiht glik an de richt'ge Smäd';</l>
            <l>Paul Friedrich was't, de dunn regiert,</l>
            <l>De hürt up jeden sine Red',</l>
            <l>Un einen gauden Herren wir't</l>
            <l>Un sihr för den gemeinen Mann.</l>
            <l>Hei hürt oll Knaksch ok fründlich an,</l>
            <l>Doch endlich seggt hei: »Mutter, nein!</l>
            <l>Loslassen? Nein, das kann nicht sein!«</l>
            <l>Doch Mutter lett nich af mit Quälen,</l>
            <l>Hei süll ehr doch den Jungen laten.</l>
            <l>»das«, seggt hei, »kann ich nicht befehlen,</l>
            <l>Wer's einmal ist, der bleibt Soldat;</l>
            <l>Und wer den bunten Rock anhat,</l>
            <l>Der wird auch tüchtig exerziert.«</l>
            <l>Un wull de Ollsch en Daler schenken,</l>
            <l>Wil dat ehr Bidden em doch rührt,</l>
            <l>Un in de Tasch herinne grep'e.</l>
            <l>»je«, seggt de Ollsch, »Sei möten ok bedenken,</l>
            <l>Ehr Ort, de hett ok süs nicks lihrt,</l>
            <l>Un min Jehann, dat is en Scheper.«</l>
            <l>Ick denk, Paul Friedrich lacht sick scheiw.</l>
            <l>»na, hest den Jung'n doch woll tau leiw?«</l>
            <l>Seggt hei, »ick will in desen Dagen</l>
            <l>De Sak mi ganz genau befragen,</l>
            <l>Un wenn dat jichtens passen deiht,</l>
            <l>Denn sall hei mit di t'rügg nah Liepen</l>
            <l>Un sall dor wedder Lämmer gripen.«</l>
          </lg>
          <lg rhyme="unknown" type="stanza">
            <l>Oll Knaksch bedankt sick denn un geiht</l>
            <l>Un kümmt so nah de Wach hendal,</l>
            <l>Wo Hanning hüt taum irstenmal</l>
            <l>In vullen Stat as Posten steiht.</l>
            <l>»jehanning«, seggt s', »nu kümmst du fri,</l>
            <l>Nu is de Knufferi vörbi,</l>
            <l>Ick bün bi den Großherzog wesen,</l>
            <l>De ward den Kirl Leviten lesen.</l>
            <l>Doch wat hest du hir rüm tau stahn,</l>
            <l>Kannst du nich in de Stuw' rin gahn?«</l>
            <l>Uns' Hanne kickt sick ängstlich üm,</l>
            <l>Ob em ok wer woll reden süht,</l>
            <l>Un flustert sacht mit halwe Stimm:</l>
            <l>»hüt is min Ihrendag, leiw Mutting; hüt</l>
            <l>Bün ick en hellisch grotes Dird</l>
            <l>Un de dat Ganze kummandiert.«</l>
            <l>»ih wo?« seggt Mutter, »spaß ok man!«</l>
            <l>»dat will'ck di wisen«, seggt Jehann</l>
            <l>Un treckt sin Kes'metz stramm heran</l>
            <l>Un bröllt nu mäglich: »Wach heraus!«</l>
            <l>Un Unt'roffzier un Attolleristen</l>
            <l>Un Leutnant, allens stört herut.</l>
            <l>De Leutnant fröggt: »Was ist denn los?</l>
            <l>Schildwache, wie? Was gibt's? Was ist denn?«</l>
            <l>Un Hanning süht so fründlich ut</l>
            <l>Un seggt: »Ne, hir is nicks gescheihn.</l>
            <l>Herr Leutnant, ne, ick rep man bloß,</l>
            <l>Min Mutting wull't doch ok mal seihn.«</l>
          </lg>
          <lg rhyme="unknown" type="stanza">
            <l>Na, nu geiht denn de Leutnant los,</l>
            <l>Un wenn so'n Leutnant richtig schellt:</l>
            <l>»ein Himmel Donnerwetter Kreuz</l>
            <l>Millionen heilig Schwerenot!«,</l>
            <l>Denn bäwert unner em de Welt,</l>
            <l>Un knicken, knacken, knastern deiht s'!</l>
            <l>Acht Wochen lang bi Water un bi Brod</l>
            <l>Un Standrecht, Kugel, streng' Arrest</l>
            <l>Un teihn Johr Festung sünd dat best,</l>
            <l>Wat uns' lütt Hanning kriggt tau hüren.</l>
            <l>Taum Glücken äwerst müßt't passieren,</l>
            <l>Dat de Großherzog dortau kem.</l>
            <l>»was gibt es denn, von Donnerström?«</l>
            <l>De Leutnant nu, in vullen Iwer,</l>
            <l>Vertellt dat Stück von Hanne Knaken</l>
            <l>Un wat hei Gruglichs hadd verbraken.</l>
            <l>Dunn fängt Paul Friedrich an tau lachen</l>
            <l>Un seggt tau em: »Hier lernen Sie, mein Lieber,</l>
            <l>Aus jedem Holz ist ein Apoll zu schnitzen,</l>
            <l>Aus jedem ist ein Held zu machen,</l>
            <l>Ein jeder Stand hat seinen alten Fritzen</l>
            <l>Und Cäsar und Napoleon;</l>
            <l>Selbst aus'm Schneider hat man schon</l>
            <l>Den Helden sich entpuppen sehn,</l>
            <l>Wie es zu Fehrbellin geschehn –</l>
            <l>Doch wat en Scheper is, dat bliwwt en Scheper.«</l>
            <l>Un Hanne Knaken ranne rep'e:</l>
            <l>»gah man taurügg nah Hahnen-Liepen,</l>
            <l>Du kannst dor wedder Lämmer gripen.«</l>
          </lg>
          <lg rhyme="unknown" type="stanza">
            <l>Oll Mutter Knaksch, de hadd en Jungen,</l>
            <l>Man einen hadd s', doch dese ein,</l>
            <l>De was dorför ok gaud gelungen –</l>
            <l>So'n Schapskopp hadd de Welt nich seihn;</l>
            <l>Doch Mutter Knaksch, de glöwt nich dran,</l>
            <l>Dat ehr leiw Jünging dumm süll sin,</l>
            <l>Sei kek in ehren Sähn Jehann</l>
            <l>As in en gollen Bäker rin.</l>
            <l>Jehann, de müßt nu Scheper warden,</l>
            <l>Un wenn sei em taum Naren hadden,</l>
            <l>Denn tröst em Mutter: »Du büst kläuker;</l>
            <l>Ut'n Scheper«, säd se, »un Aptheiker,</l>
            <l>Min Sähning, dor kann allens warden.«</l>
          </lg>
          <lg rhyme="unknown" type="stanza">
            <l>Na, 't kamm ok so. – De Tid kamm 'ranne,</l>
            <l>Dunn was't vörbi mit Lämmergripen,</l>
            <l>Dunn los't uns' leiw lütt Knaken Hanne</l>
            <l>Sick fast un müßt von Hahnen-Liepen</l>
            <l>Hen nah Swerin tau de Soldaten.</l>
            <l>Dor stünn hei vör de Kummischon.</l>
            <l>»for Grenadier zu kurz geraten,</l>
            <l>For Jäger nich von Proportschon,</l>
            <l>For di Dreiguner im Gesäß zu eng,</l>
            <l>Zu brauchen bloß bei die Kanon,</l>
            <l>Un geht's nich da, bei's schwer Gedränk.«</l>
            <l>Un kamm nu tau'r Attolleri.</l>
            <l>Dor müßt hei nu von morgens früh</l>
            <l>Bet's abends mit den Wischer stahn</l>
            <l>Un mit de Lunt up't Zündlock slahn</l>
            <l>Un mit de Handspeik rüm handtieren,</l>
            <l>Dat Riden un dat Führen lihren</l>
            <l>Un ümmer Proppen äwer Proppen</l>
            <l>In de Kanon herinne stoppen.</l>
            <l>Na, dorbi stellt sick uns' Jehann</l>
            <l>Denn ganz gefährlich abellsch an,</l>
            <l>Un knapp man hett hei't richtig truffen.</l>
            <l>Un wat sin Unt'roffzier ded wesen,</l>
            <l>De würd em heimlich ümmer knuffen,</l>
            <l>Wil't öffentlich verbaden wir.</l>
          </lg>
          <lg rhyme="unknown" type="stanza">
            <l>Na, einmal würd de Unt'roffzier</l>
            <l>Des Abends Instrukschonen lesen,</l>
            <l>Utführlich sihr un sihr gelihrt.</l>
            <l>»wir«, säd'e, »Kinder, sünd Soldaten,</l>
            <l>Auf uns beruhn die Heldentaten,</l>
            <l>Vor allen auf Attolleri,</l>
            <l>Un niderträchtig, Jungens, wir't,</l>
            <l>Wenn einer von der Kumpani</l>
            <l>Das nicht zu jeder Stunde wüßt</l>
            <l>Und es im Busen in sich trägt:</l>
            <l>Gottlob! Ich bün Attollerist. –</l>
            <l>Nu antwurt, Knak der zweite«, rep'e,</l>
            <l>»was büst du, wenn dich einer frägt?«</l>
            <l>»ick«, seggt Jehann, »ick bün en Scheper.«</l>
            <l>As slaten is de Instrukschon,</l>
            <l>Dunn lett de Unt'roffzier de annern</l>
            <l>Herute gahn un seggt tau Hannern:</l>
            <l>»oh, bleib ein bißchen hier, mein Sohn.«</l>
            <l>Un kriggt em fat't un knufft un pufft</l>
            <l>Up Hannern in. »Was büst du, Schuft?</l>
            <l>En Scheper büst du? – Na, da soll doch ein</l>
            <l>Zehntausend Donnerwetter schlagen</l>
            <l>Zehn Klafter in die Erd hinein!</l>
            <l>Ihr Kreuzschockschwerenöters müßt</l>
            <l>Das Hochgefühl im Busen tragen:</l>
            <l>Gottlob! Ich bin Attolerist.«</l>
            <l>Un predigt so up Hannern in</l>
            <l>Un makt dat Hochgefäuhl em klor,</l>
            <l>Dat't ein noch nah en Virteljohr</l>
            <l>Em von den Puckel lesen künn.</l>
          </lg>
          <lg rhyme="unknown" type="stanza">
            <l>Jehann, de schriwwt en schrewen Breiw</l>
            <l>An Muttern hen nah Hahnen-Liepen:</l>
            <l>Sin Lewen wir em doch tau leiw;</l>
            <l>Hei müggt woll wedder Lämmer gripen,</l>
            <l>Hei müggt woll wedder Hanschen knütten</l>
            <l>Un achter'n Durenrämel sitten,</l>
            <l>Hei müggt woll wedder Hamel häuden</l>
            <l>Un wull sin Schüten nich mihr slahn,</l>
            <l>Hei wüßt nu, wo't em sülwen dahn.</l>
            <l>Un all de velen Scheper-Leiden,</l>
            <l>De düchten jitzt em Kleinigkeit,</l>
            <l>Un ok de Schap ehr Upsternatschigkeit,</l>
            <l>De höll hei jitzt man vör Pläsier,</l>
            <l>Denn't upsternatschte Veih up Irden wir</l>
            <l>Sin grot Kanon un de Herr Unt'roffzier.</l>
          </lg>
          <lg rhyme="unknown" type="stanza">
            <l>Na, Mutter Knaksch, de durt't denn sihr</l>
            <l>Un makt sick endlich up de Bein,</l>
            <l>Will doch mal dor taum Rechten seihn</l>
            <l>Un fröggt sick ruppe nach Swerin</l>
            <l>Un fröggt dor ümmer nah den Herrn</l>
            <l>Attolleristen Hanne Knaken.</l>
            <l>Sei wisen ehr nah de Kasern,</l>
            <l>Un as sei dor von Hannern spraken,</l>
            <l>Dunn wisen s' ehr en En'nlang wider.</l>
            <l>Dor stunn denn nu de Unt'roffzierer</l>
            <l>Un hadd uns' Hannern in de Mak</l>
            <l>Un knufft un pufft up Hannern in.</l>
            <l>Dunn ward uns' Mutter falsch tau Sinn,</l>
            <l>Kümmt ran un seggt: »Is dat 'ne Sak?</l>
            <l>Wat hett Em min lütt Hanning dahn?</l>
            <l>Wo kann Hei mi dat Kind hir slahn?</l>
            <l>Wat stött Hei im dat Jünging?« seggt s',</l>
            <l>»kann Hei nich seggen: Hanning, so,</l>
            <l>Un dreih di links un dreih di rechts –</l>
            <l>Denn deiht dat leiwe Kind dat jo.</l>
            <l>Täuw! Ick ward nah'n Großherzog gahn.«</l>
          </lg>
          <lg rhyme="unknown" type="stanza">
            <l>Na, dat is gaud! Geseggt, gedahn.</l>
            <l>Sei geiht glik an de richt'ge Smäd';</l>
            <l>Paul Friedrich was't, de dunn regiert,</l>
            <l>De hürt up jeden sine Red',</l>
            <l>Un einen gauden Herren wir't</l>
            <l>Un sihr för den gemeinen Mann.</l>
            <l>Hei hürt oll Knaksch ok fründlich an,</l>
            <l>Doch endlich seggt hei: »Mutter, nein!</l>
            <l>Loslassen? Nein, das kann nicht sein!«</l>
            <l>Doch Mutter lett nich af mit Quälen,</l>
            <l>Hei süll ehr doch den Jungen laten.</l>
            <l>»das«, seggt hei, »kann ich nicht befehlen,</l>
            <l>Wer's einmal ist, der bleibt Soldat;</l>
            <l>Und wer den bunten Rock anhat,</l>
            <l>Der wird auch tüchtig exerziert.«</l>
            <l>Un wull de Ollsch en Daler schenken,</l>
            <l>Wil dat ehr Bidden em doch rührt,</l>
            <l>Un in de Tasch herinne grep'e.</l>
            <l>»je«, seggt de Ollsch, »Sei möten ok bedenken,</l>
            <l>Ehr Ort, de hett ok süs nicks lihrt,</l>
            <l>Un min Jehann, dat is en Scheper.«</l>
            <l>Ick denk, Paul Friedrich lacht sick scheiw.</l>
            <l>»na, hest den Jung'n doch woll tau leiw?«</l>
            <l>Seggt hei, »ick will in desen Dagen</l>
            <l>De Sak mi ganz genau befragen,</l>
            <l>Un wenn dat jichtens passen deiht,</l>
            <l>Denn sall hei mit di t'rügg nah Liepen</l>
            <l>Un sall dor wedder Lämmer gripen.«</l>
          </lg>
          <lg rhyme="unknown" type="stanza">
            <l>Oll Knaksch bedankt sick denn un geiht</l>
            <l>Un kümmt so nah de Wach hendal,</l>
            <l>Wo Hanning hüt taum irstenmal</l>
            <l>In vullen Stat as Posten steiht.</l>
            <l>»jehanning«, seggt s', »nu kümmst du fri,</l>
            <l>Nu is de Knufferi vörbi,</l>
            <l>Ick bün bi den Großherzog wesen,</l>
            <l>De ward den Kirl Leviten lesen.</l>
            <l>Doch wat hest du hir rüm tau stahn,</l>
            <l>Kannst du nich in de Stuw' rin gahn?«</l>
            <l>Uns' Hanne kickt sick ängstlich üm,</l>
            <l>Ob em ok wer woll reden süht,</l>
            <l>Un flustert sacht mit halwe Stimm:</l>
            <l>»hüt is min Ihrendag, leiw Mutting; hüt</l>
            <l>Bün ick en hellisch grotes Dird</l>
            <l>Un de dat Ganze kummandiert.«</l>
            <l>»ih wo?« seggt Mutter, »spaß ok man!«</l>
            <l>»dat will'ck di wisen«, seggt Jehann</l>
            <l>Un treckt sin Kes'metz stramm heran</l>
            <l>Un bröllt nu mäglich: »Wach heraus!«</l>
            <l>Un Unt'roffzier un Attolleristen</l>
            <l>Un Leutnant, allens stört herut.</l>
            <l>De Leutnant fröggt: »Was ist denn los?</l>
            <l>Schildwache, wie? Was gibt's? Was ist denn?«</l>
            <l>Un Hanning süht so fründlich ut</l>
            <l>Un seggt: »Ne, hir is nicks gescheihn.</l>
            <l>Herr Leutnant, ne, ick rep man bloß,</l>
            <l>Min Mutting wull't doch ok mal seihn.«</l>
          </lg>
          <lg rhyme="unknown" type="stanza">
            <l>Na, nu geiht denn de Leutnant los,</l>
            <l>Un wenn so'n Leutnant richtig schellt:</l>
            <l>»ein Himmel Donnerwetter Kreuz</l>
            <l>Millionen heilig Schwerenot!«,</l>
            <l>Denn bäwert unner em de Welt,</l>
            <l>Un knicken, knacken, knastern deiht s'!</l>
            <l>Acht Wochen lang bi Water un bi Brod</l>
            <l>Un Standrecht, Kugel, streng' Arrest</l>
            <l>Un teihn Johr Festung sünd dat best,</l>
            <l>Wat uns' lütt Hanning kriggt tau hüren.</l>
            <l>Taum Glücken äwerst müßt't passieren,</l>
            <l>Dat de Großherzog dortau kem.</l>
            <l>»was gibt es denn, von Donnerström?«</l>
            <l>De Leutnant nu, in vullen Iwer,</l>
            <l>Vertellt dat Stück von Hanne Knaken</l>
            <l>Un wat hei Gruglichs hadd verbraken.</l>
            <l>Dunn fängt Paul Friedrich an tau lachen</l>
            <l>Un seggt tau em: »Hier lernen Sie, mein Lieber,</l>
            <l>Aus jedem Holz ist ein Apoll zu schnitzen,</l>
            <l>Aus jedem ist ein Held zu machen,</l>
            <l>Ein jeder Stand hat seinen alten Fritzen</l>
            <l>Und Cäsar und Napoleon;</l>
            <l>Selbst aus'm Schneider hat man schon</l>
            <l>Den Helden sich entpuppen sehn,</l>
            <l>Wie es zu Fehrbellin geschehn –</l>
            <l>Doch wat en Scheper is, dat bliwwt en Scheper.«</l>
            <l>Un Hanne Knaken ranne rep'e:</l>
            <l>»gah man taurügg nah Hahnen-Liepen,</l>
            <l>Du kannst dor wedder Lämmer gripen.«</l>
          </lg>
        </lg>
      </div>
    </body>
  </text>
</TEI>
