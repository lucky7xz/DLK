<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">53. Wat einen Spitzbauwen hollen kann</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">8</measure>
        <measure type="verses">210</measure>
        <measure type="verses_per_stanza">1-32 2-25 3-31 4-17 5-32 6-25 7-31 8-17</measure>
        <measure type="syllables">1806</measure>
        <measure type="tokens">1414</measure>
        <measure type="characters">7316</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>53. Wat einen Spitzbauwen hollen kann</head>
          <lg rhyme="unknown" type="stanza">
            <l>»na, Dins', du hest den Hamel namen,</l>
            <l>Gestah, min Sähn, süs giwwt dat wat,</l>
            <l>Süs lat'ck di up den Puckel kamen«,</l>
            <l>Seggt de Stadtrichter Roggenbladd.</l>
            <l>»je, Herr«, seggt Dins', »dat's all recht gaud;</l>
            <l>Mi ward man gor tau swack tau Maut,</l>
            <l>Mi schüdd't as Fewer dörch de Knaken,</l>
            <l>Sall'ck nich dat Finster apen maken?</l>
            <l>En beten frische Luft, Herr Stadtgericht!«</l>
            <l>Un as hei de Verlöwnis kriggt,</l>
            <l>Makt hei dat Finster up un seggt:</l>
            <l>»nu noch ne Pris', denn kem'ck t'recht,</l>
            <l>Denn wull'ck ok allens ingestahn,</l>
            <l>Wo't mit dat Hamelstehlen gahn;</l>
            <l>Ick fäul mi ganz gefährlich matt.«</l>
            <l>»de sallst du heww'n«, seggt Roggenbladd</l>
            <l>Un halt ut sine Tasch de Dos',</l>
            <l>»hir nimm di ein un denn legg los!«</l>
            <l>Dins' nimmt sick denn 'ne gaude Pris'</l>
            <l>Un geiht verlur'n, so ganz quanswis',</l>
            <l>En beten an dat Finster ran,</l>
            <l>Un Roggenbladd, de fängt nu an:</l>
            <l>»stadt Punschendorf und actum den ...</l>
            <l>Wat willst du mit den Haut, min Sähn?</l>
            <l>Lat mi doch minen Haut dor stahn!«</l>
            <l>»de Haut«, seggt Dins', un set't den Haut sick up,</l>
            <l>»de Haut, de paßt mi wunderschön.</l>
            <l>Adjüs ok, mine Herrn!« Un wupp!</l>
            <l>Is hei behen'n ut't Finster rut,</l>
            <l>Un de Akzessers un de Richter,</l>
            <l>De sitten binn'n mit lang Gesichter</l>
            <l>Un seihn as drei Ölgötzen ut.</l>
          </lg>
          <lg rhyme="unknown" type="stanza">
            <l>Na, dit is gaud, uns' Dins' was fläuten;</l>
            <l>Doch würd dat gor so lang nich wohren,</l>
            <l>Dunn grepen em sick de Schandoren,</l>
            <l>Dunn würd dat wedder »kuschen« heiten.</l>
            <l>Doch hett dat gor so lang' nich durt,</l>
            <l>Dunn was uns' Dins' mal wedder furt,</l>
            <l>Bet s' em taufällig wedder kregen.</l>
            <l>Dunn sett hei wedder in den Drögen.</l>
            <l>Doch würd dei Tid tau lang em mal,</l>
            <l>Denn brummt hei ut, denn kamm hei wedder</l>
            <l>Un kreg en Dutzend up dat Ledder.</l>
            <l>So gung dat ümmer up un dal,</l>
            <l>So gung dat ümmer Dag för Dag,</l>
            <l>As wir dat Lock en Duwenslag.</l>
            <l>Mal was hei wedder rute flagen,</l>
            <l>Dunn seggt de Richter tau den Slüter:</l>
            <l>»dor sall en Dunner rinne slagen!</l>
            <l>Lat ji den Kirl mi wedder lopen</l>
            <l>Un löppt de Lus mi äw're Lewer,</l>
            <l>Ick jag jug furt, jug alltauhopen;</l>
            <l>De Lüd', de red'n jo dor all äwer.«</l>
            <l>Oll Slüter Meier treckt de Schuller</l>
            <l>Un seggt tau sick, vel leiwer wull'e</l>
            <l>Flöh häuden gahn as Dinsen möten;</l>
            <l>De würd em noch in't Unglück stöten.</l>
          </lg>
          <lg rhyme="unknown" type="stanza">
            <l>Dins' is nu weg 'ne lange Tid.</l>
            <l>Doch as de Winter ranne tüht,</l>
            <l>Will't buten em nich mihr behagen.</l>
            <l>Un as oll Slüter Meier liggt,</l>
            <l>So nah Martini in de irsten Dagen,</l>
            <l>Des Nachts un drömt von't Stadtgericht,</l>
            <l>Wo s' wull'n em von den Posten jagen,</l>
            <l>Dunn kloppt dor wen an't Finster an.</l>
            <l>»wer is dor?« fohrt de Slüter up.</l>
            <l>»ick bün't.« – »Wat is dat för en Ick?«</l>
            <l>»ick, Dins'. – Mak mi man wedder up!«</l>
            <l>»meinst du, ick heww nich minen Schick?</l>
            <l>Wo, ick süll di herinne laten?</l>
            <l>För so'n Ort ward kein Dör upslaten;</l>
            <l>Du, Hundsvott, löppst doch wedder furt.«</l>
            <l>»ne, Meier, ne! Ick holl nu ut.«</l>
            <l>»ick weit Bescheid; so lang', as't durt.«</l>
            <l>»wohrhaftig nich! Kumm her un slut</l>
            <l>De Dör mi up un lat mi rinner!«</l>
            <l>»so, dat mi nahst mit Fru un Kinner</l>
            <l>De Herr Stadtrichter jagen deiht.«</l>
            <l>»ne, Meier, ne! Bi Seel un Seligkeit</l>
            <l>Swör ick di einen heil'gen Eid,</l>
            <l>Ick holl di, wat ick eben seggt.«</l>
            <l>Na, uns' oll Slüter Meier steiht</l>
            <l>Nu ut dat Bedd up: »Na kumm her!</l>
            <l>Nu holl drei Finger mal tau Höcht,</l>
            <l>Entfamte Spitzbauw, un denn swör!«</l>
            <l>Un Dins', de swört, un Meier lett em</l>
            <l>Nu wedder in sin Lock herin</l>
            <l>Un ward em Nummer Säker setten.</l>
          </lg>
          <lg rhyme="unknown" type="stanza">
            <l>Des Morgens ward Gerichtsdag sin,</l>
            <l>Un Meier kümmt tau den Stadtrichter:</l>
            <l>»herr, Dins', de is nu wedder fast.«</l>
            <l>»ja«, seggt de, »es ist die ewige Geschichte:</l>
            <l>Heut haben wir den saubern Gast,</l>
            <l>Und morgen ist er aus den Toren!«</l>
            <l>»ne, Herr, ditmal hett hei mi't sworen</l>
            <l>Mit einen körperlichen Eid,</l>
            <l>Dat hei bi uns uthollen will.«</l>
            <l>»holl Hei sin Mul, un swig Hei still!</l>
            <l>Hei is en Schapskopp, dat Hei't glöwen deiht.</l>
            <l>De swört teihn Swür in einen Aten.</l>
            <l>Ick hadd nich glöwt, dat Hei so dämlich wir.«</l>
            <l>»je, Herr, ick trug ok nich sin Swür,</l>
            <l>Up de dauh'ck mi ok nich verlaten,</l>
            <l>De holl'n em nich, wenn hei utkratzen will;</l>
            <l>Ne, Herr, ick trug blot up de Küll.«</l>
          </lg>
          <lg rhyme="unknown" type="stanza">
            <l>»na, Dins', du hest den Hamel namen,</l>
            <l>Gestah, min Sähn, süs giwwt dat wat,</l>
            <l>Süs lat'ck di up den Puckel kamen«,</l>
            <l>Seggt de Stadtrichter Roggenbladd.</l>
            <l>»je, Herr«, seggt Dins', »dat's all recht gaud;</l>
            <l>Mi ward man gor tau swack tau Maut,</l>
            <l>Mi schüdd't as Fewer dörch de Knaken,</l>
            <l>Sall'ck nich dat Finster apen maken?</l>
            <l>En beten frische Luft, Herr Stadtgericht!«</l>
            <l>Un as hei de Verlöwnis kriggt,</l>
            <l>Makt hei dat Finster up un seggt:</l>
            <l>»nu noch ne Pris', denn kem'ck t'recht,</l>
            <l>Denn wull'ck ok allens ingestahn,</l>
            <l>Wo't mit dat Hamelstehlen gahn;</l>
            <l>Ick fäul mi ganz gefährlich matt.«</l>
            <l>»de sallst du heww'n«, seggt Roggenbladd</l>
            <l>Un halt ut sine Tasch de Dos',</l>
            <l>»hir nimm di ein un denn legg los!«</l>
            <l>Dins' nimmt sick denn 'ne gaude Pris'</l>
            <l>Un geiht verlur'n, so ganz quanswis',</l>
            <l>En beten an dat Finster ran,</l>
            <l>Un Roggenbladd, de fängt nu an:</l>
            <l>»stadt Punschendorf und actum den ...</l>
            <l>Wat willst du mit den Haut, min Sähn?</l>
            <l>Lat mi doch minen Haut dor stahn!«</l>
            <l>»de Haut«, seggt Dins', un set't den Haut sick up,</l>
            <l>»de Haut, de paßt mi wunderschön.</l>
            <l>Adjüs ok, mine Herrn!« Un wupp!</l>
            <l>Is hei behen'n ut't Finster rut,</l>
            <l>Un de Akzessers un de Richter,</l>
            <l>De sitten binn'n mit lang Gesichter</l>
            <l>Un seihn as drei Ölgötzen ut.</l>
          </lg>
          <lg rhyme="unknown" type="stanza">
            <l>Na, dit is gaud, uns' Dins' was fläuten;</l>
            <l>Doch würd dat gor so lang nich wohren,</l>
            <l>Dunn grepen em sick de Schandoren,</l>
            <l>Dunn würd dat wedder »kuschen« heiten.</l>
            <l>Doch hett dat gor so lang' nich durt,</l>
            <l>Dunn was uns' Dins' mal wedder furt,</l>
            <l>Bet s' em taufällig wedder kregen.</l>
            <l>Dunn sett hei wedder in den Drögen.</l>
            <l>Doch würd dei Tid tau lang em mal,</l>
            <l>Denn brummt hei ut, denn kamm hei wedder</l>
            <l>Un kreg en Dutzend up dat Ledder.</l>
            <l>So gung dat ümmer up un dal,</l>
            <l>So gung dat ümmer Dag för Dag,</l>
            <l>As wir dat Lock en Duwenslag.</l>
            <l>Mal was hei wedder rute flagen,</l>
            <l>Dunn seggt de Richter tau den Slüter:</l>
            <l>»dor sall en Dunner rinne slagen!</l>
            <l>Lat ji den Kirl mi wedder lopen</l>
            <l>Un löppt de Lus mi äw're Lewer,</l>
            <l>Ick jag jug furt, jug alltauhopen;</l>
            <l>De Lüd', de red'n jo dor all äwer.«</l>
            <l>Oll Slüter Meier treckt de Schuller</l>
            <l>Un seggt tau sick, vel leiwer wull'e</l>
            <l>Flöh häuden gahn as Dinsen möten;</l>
            <l>De würd em noch in't Unglück stöten.</l>
          </lg>
          <lg rhyme="unknown" type="stanza">
            <l>Dins' is nu weg 'ne lange Tid.</l>
            <l>Doch as de Winter ranne tüht,</l>
            <l>Will't buten em nich mihr behagen.</l>
            <l>Un as oll Slüter Meier liggt,</l>
            <l>So nah Martini in de irsten Dagen,</l>
            <l>Des Nachts un drömt von't Stadtgericht,</l>
            <l>Wo s' wull'n em von den Posten jagen,</l>
            <l>Dunn kloppt dor wen an't Finster an.</l>
            <l>»wer is dor?« fohrt de Slüter up.</l>
            <l>»ick bün't.« – »Wat is dat för en Ick?«</l>
            <l>»ick, Dins'. – Mak mi man wedder up!«</l>
            <l>»meinst du, ick heww nich minen Schick?</l>
            <l>Wo, ick süll di herinne laten?</l>
            <l>För so'n Ort ward kein Dör upslaten;</l>
            <l>Du, Hundsvott, löppst doch wedder furt.«</l>
            <l>»ne, Meier, ne! Ick holl nu ut.«</l>
            <l>»ick weit Bescheid; so lang', as't durt.«</l>
            <l>»wohrhaftig nich! Kumm her un slut</l>
            <l>De Dör mi up un lat mi rinner!«</l>
            <l>»so, dat mi nahst mit Fru un Kinner</l>
            <l>De Herr Stadtrichter jagen deiht.«</l>
            <l>»ne, Meier, ne! Bi Seel un Seligkeit</l>
            <l>Swör ick di einen heil'gen Eid,</l>
            <l>Ick holl di, wat ick eben seggt.«</l>
            <l>Na, uns' oll Slüter Meier steiht</l>
            <l>Nu ut dat Bedd up: »Na kumm her!</l>
            <l>Nu holl drei Finger mal tau Höcht,</l>
            <l>Entfamte Spitzbauw, un denn swör!«</l>
            <l>Un Dins', de swört, un Meier lett em</l>
            <l>Nu wedder in sin Lock herin</l>
            <l>Un ward em Nummer Säker setten.</l>
          </lg>
          <lg rhyme="unknown" type="stanza">
            <l>Des Morgens ward Gerichtsdag sin,</l>
            <l>Un Meier kümmt tau den Stadtrichter:</l>
            <l>»herr, Dins', de is nu wedder fast.«</l>
            <l>»ja«, seggt de, »es ist die ewige Geschichte:</l>
            <l>Heut haben wir den saubern Gast,</l>
            <l>Und morgen ist er aus den Toren!«</l>
            <l>»ne, Herr, ditmal hett hei mi't sworen</l>
            <l>Mit einen körperlichen Eid,</l>
            <l>Dat hei bi uns uthollen will.«</l>
            <l>»holl Hei sin Mul, un swig Hei still!</l>
            <l>Hei is en Schapskopp, dat Hei't glöwen deiht.</l>
            <l>De swört teihn Swür in einen Aten.</l>
            <l>Ick hadd nich glöwt, dat Hei so dämlich wir.«</l>
            <l>»je, Herr, ick trug ok nich sin Swür,</l>
            <l>Up de dauh'ck mi ok nich verlaten,</l>
            <l>De holl'n em nich, wenn hei utkratzen will;</l>
            <l>Ne, Herr, ick trug blot up de Küll.«</l>
          </lg>
        </lg>
      </div>
    </body>
  </text>
</TEI>
