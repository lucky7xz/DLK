<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">XlIII.  Ebenbildt vnsers Lebens.</title>
        <author>
          <persName>
            <surname>Gryphius</surname>
            <forename>Andreas</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">4</measure>
        <measure type="verses">15</measure>
        <measure type="verses_per_stanza">1-4 2-4 3-4 4-3</measure>
        <measure type="syllables">176</measure>
        <measure type="tokens">135</measure>
        <measure type="characters">771</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1650</date>
      </publicationStmt>
      <sourceDesc>
        <p corresp="urn:nbn:de:kobv:b4-20218-7"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik, Drama</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>XlIII.  Ebenbildt vnsers Lebens.</head>
          <lg rhyme="unknown" type="stanza">
            <l>Der Mensch das spiel der zeit/ spielt weil er alhie lebt. </l>
            <l>Jm Schaw-platz dieser welt; er sitzt/ vnd doch nicht feste.</l>
            <l>Der steigt vnd jener fält/ der suchet die Paläste/ </l>
            <l>Vnd der ein schlechtes dach/ der herscht vnd jener webt.</l>
          </lg>
          <lg rhyme="unknown" type="stanza">
            <l>Was gestern war ist hin/ was jtzt das glück erhebt;</l>
            <l>Wirdt morgen vntergehn/ die vorhin grünen äste</l>
            <l>Sindt nunmehr dür vnd todt/ wir armen sindt nur gäste</l>
            <l>Ob den ein scharffes schwerdt an zarter seide schwebt.</l>
          </lg>
          <lg rhyme="unknown" type="stanza">
            <l>Wir sindt zwar gleich am fleisch/ doch nicht von gleichem</l>
            <l>stande</l>
            <l>Der trägt ein purpur-kleidt/ vnd jener gräbt im Sande/</l>
            <l>Biß nach entraubtem schmuck/ der Tod vns gleiche macht.</l>
          </lg>
          <lg rhyme="unknown" type="stanza">
            <l>Spilt denn dis ernste spiel: weil es die zeit noch leidet.</l>
            <l>Vnd lernt: das wenn man vom pancket des lebens scheidet:</l>
            <l>Kron/ weisheit/ stärck vnd gut/ sey ein geborgter pracht.</l>
          </lg>
        </lg>
      </div>
    </body>
  </text>
</TEI>
