<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Danielis Heinsij Hymnus  
 Oder  
 Lobgesang Bacchi/ darinnen der gebrauch  
 vnd missbrauch des Weins beschrieben  
 wird.</title>
        <author>
          <persName>
            <surname>Opitz</surname>
            <forename>Martin</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">1</measure>
        <measure type="verses">668</measure>
        <measure type="verses_per_stanza">1-668</measure>
        <measure type="syllables">8123</measure>
        <measure type="tokens">5682</measure>
        <measure type="characters">32096</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1624</date>
      </publicationStmt>
      <sourceDesc>
        <p corresp="urn:nbn:de:kobv:b4-200905197859"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Danielis Heinsij Hymnus  
 Oder  
 Lobgesang Bacchi/ darinnen der gebrauch  
 vnd missbrauch des Weins beschrieben  
 wird.</head>
          <lg rhyme="unknown" type="stanza">
            <l>Was kan man besser thun den Abend vor der Faste/</l>
            <l>Als daß man Bacchus lobt/ dieweil man geht zu gaste</l>
            <l>An einen guten Tisch? wir wissen nichts von leid/</l>
            <l>Gedencken wir an dich/ o Vater aller frewdt/</l>
            <l>Vnd auch deß süssen Weins! wen solte man vergleichen</l>
            <l>Mit deiner starcken macht? die Götter müssen weichen</l>
            <l>Dir der du einer bist/ vnd doch mehr namen hast</l>
            <l>Nechst Jupiter allein/ als alle Götter fast.</l>
            <l>Mir kommen in den Sinn auff eine zeit viel dinge/</l>
            <l>Ich weis nicht was ich erst/ was ich zu letzte singe.</l>
            <l>Wie Jupiter mitblitz die Semele bedeckt/</l>
            <l>Vnd jhres leibes bürd/ in seine hüfft gesteckt.</l>
            <l>Deß Donners Schwester kam/ der loh der heissen flammen/</l>
            <l>Vmbringte deinen leib/ schlug vber dir zusammen/</l>
            <l>Der blitz stund vmb dich her/ biß daß dein Vater kam/</l>
            <l>Vnd auß dem Fewer dich mit eignen Händen nam.</l>
            <l>Nach dem du nuhn befreyt vnd auß der glut genommen/</l>
            <l>Bist du auch auß der hüfft des Jovis wieder kommen/</l>
            <l>Mehr als einmahl gebohrn/ diß hast du gar allein/</l>
            <l>Vnd keiner sonst mit dir im Himmel nicht gemein:</l>
            <l>Wo aber ists geschehn? viel von den alten sagen/</l>
            <l>Es habe Nisa dich in Indien getragen;</l>
            <l>Viel sagen es sey nicht/ ein jeder sagt das sein’/</l>
            <l>Ich meine daß du seyst geboren an dem Rein:</l>
            <l>Da kömpt das edle naß nach Dordrecht abgefahren/</l>
            <l>Das Niederlandt erfrewt: da waren dein’ altaren/</l>
            <l>Da ist dein name noch/ der Spanier ob er wohl</l>
            <l>Auch süsse trauben hat/ wird offte von dir vol.</l>
            <l>Man lobt auch Creta tranck von wegen seiner gaben/</l>
            <l>Sie wolten dich sehr gern zu Jovis Landsman haben/</l>
            <l>Vnd Bürger dieses orts/ doch schaw du gar wohl zue/</l>
            <l>Daß man nicht auch dein grab den Völckern zeigen thue.</l>
            <l>Von dar bist du zur stund den Göttin vbergeben/</l>
            <l>Die in dem weiten Meer vnd in dem Wasser leben.</l>
            <l>Die haben dich bewahrt vnd wunderlich ernehrt/</l>
            <l>Als Juno wieder dich den harten zorn gekehrt.</l>
            <l>Deß grossen Atlas Neef hat dich dahin thun müssen/</l>
            <l>Weil du die zunge schärffst daß vnsre reden fliessen</l>
            <l>Wie susses honig fleust/ das honig/ das man glaubt</l>
            <l>Das du wie auch den Wein den Menschen hast erlaubt.</l>
            <l>Es ist mir zwar bewust/ das ander’ auch gestunden/</l>
            <l>Es hette Ph</l>
            <l>Ich aber glaube so/ vnd meine/ daß der neidt</l>
            <l>Auch in den Himmel reicht/ der sonst ist weit vnd breit.</l>
            <l>Du hast der namen viel/ darauß dein lob zue sehen/</l>
            <l>Dein’ art vnd grosse krafft/ vnd was durch dich geschehen.</l>
            <l>Die gantz ohn ende sein/ vnzehlich/ vnbekandt</l>
            <l>Die Mahler schreiben auch die wunder an die wandt:</l>
            <l>Ly</l>
            <l>Die sinnen vnd verstandt/ vnd rhue der sorgen finden.</l>
            <l>Doch warumb bist du nackt/ o Evan/ ohne scham</l>
            <l>Vnd ohne Kleidt gemahlt? Weil du den lügen gram</l>
            <l>Gar keine falschheit liebst. die warheit ligt verschlossen</l>
            <l>In deinem süssen tranck/ vnd wañ wir vns begossen/</l>
            <l>Da ist die zunge loß: das alles was der grundt</l>
            <l>Deß Hertzens hat bedeckt/ kömpt häuffig auss den mund.</l>
            <l>Vnd warumb bist du jung? Weil deine süsse gaben</l>
            <l>Die runtzeln thun hinweg/ das alter gantz vergraben.</l>
            <l>Was zeiget vns dann an dein dicker feister wanst?</l>
            <l>Er zeiget daß du pein vnd leid vertragen kanst.</l>
            <l>Auch deine trummel lehrt/ daß die dich nicht recht ehren/</l>
            <l>Vnd sauffen zu getrost/ nichts sehen vnd nichts hören/</l>
            <l>Vnd machen groß geschrey. die krone die du tregst/</l>
            <l>Ist Mutter deß geträncks/ dadurch du vns bewegst.</l>
            <l>Viel haben Nomius den Namen dir gegeben/</l>
            <l>Dieweil du das gesetz vnd weise recht zu leben</l>
            <l>Gebracht hast an den tag: darunter auch ist das/</l>
            <l>Daß niemand setzen darff den Becher oder Glaß/</l>
            <l>Es sey dann außgebohrt. wer diß gebot darff brechen/</l>
            <l>Muß noch einmahl daran/ vnd ohne wiedersprechen</l>
            <l>Noch einen kehren vmb/ ich kenne manche wol</l>
            <l>Die diese straffe nicht gar groß erschrecken sol.</l>
            <l>Der name </l>
            <l>Er trifft recht vber ein; du hast jhn auch besonder</l>
            <l>Allzeit sehr lieb gehabt: weil dein Volck weit von list</l>
            <l>Vnd scharffen sinnen ist/ du selber lustig bist.</l>
            <l>Dann Liber wann du kömpst aus einem vollen hafen</l>
            <l>Geflossen in den leib/ da werden auch die Sclaven</l>
            <l>Zu Königen gemacht: die trawrigkeit vnd schmertz</l>
            <l>Vergehen durch den trunck/ entbunden ist jhr hertz.</l>
            <l>Doch worvon kömpt es her/ daß sie dir hörner geben?</l>
            <l>Ists dannher/ weil du giebst den vnterhalt zu leben/</l>
            <l>Schenckst reichlich vnd vollauff/ daß alles da sein muß/</l>
            <l>Wann du vns nur berührst mit grossem vberfluß?</l>
            <l>Ists wol von dem gebrauch der alten Welt geflossen/</l>
            <l>Dieweil sie nur den Wein in hörner eingegossen/</l>
            <l>Eh als man Goldt gekent? mehr oder das der Wein</l>
            <l>Vns wilde macht/ wie sonst die hörner-thiere sein?</l>
            <l>Ists ferner auch daß du von Ammon her bist kommen?</l>
            <l>Vnd daß du allererst die Ochsen hast genommen/</l>
            <l>Vnd an den pflug gefügt? ists dañ daß niemand kan</l>
            <l>Vor dir versichert sein/ leuffst alle Menschen an?</l>
            <l>Diß alles gibt man vor. doch/ mag ich dich was fragen/</l>
            <l>Ists nicht/ dieweil du machst die männer hörner tragen?</l>
            <l>Dann wann die Frawen sind durch diß dein kraut erfrewt/</l>
            <l>So sind sie bey der lust/ vnd gehen was zu weit.</l>
            <l>Man sagt/ daß Ph</l>
            <l>Ein groß vnd schwer altar/ verbeint an allen seiten</l>
            <l>Mit hörnern/ die jhm hat die Schwester zugestellt/</l>
            <l>Die manches Hörner-thier in Delos hat gefellt.</l>
            <l>Vnd das gehöret dir/ o beide Sohn vnd Schwager</l>
            <l>Deß grossen Jupiters/ o grosser Hörnertrager/</l>
            <l>Vnd das gehöret dir/ ein new-gebawt altar</l>
            <l>In deiner Kirch’ vmbschrenckt mit hörnern gantz vnd gar.</l>
            <l>Nun das gehöret dir. doch grösser solt’er werden</l>
            <l>Als er zu Delos war/ dem schönsten ort’ auff Erden:</l>
            <l>Wann jedermann der lebt/ die hörner brächt heran/</l>
            <l>Die jhm die liebste gibt/ er stieß’ am Himmel an.</l>
            <l>Jacche gib mir doch/ so ich mich muß ergeben/</l>
            <l>Vnd wie der meiste theil/ mit einer Frawen leben/</l>
            <l>Daß nicht dein süsses gifft jhr werde viel gebracht/</l>
            <l>Auff daß sie jhren Mann nicht zum̃ </l>
            <l>Es ist vorh in genug/ daß auff Citherons spitzen</l>
            <l>So manche </l>
            <l>Daß </l>
            <l>Wirfft jhren tollen Kopff/ vnd schreyet in die lufft/</l>
            <l>O Bassa rew laß mich doch mit den blettern decken</l>
            <l>Die du tregst vmb das haupt; den süssen tranck auch schmecken/</l>
            <l>Den du gefunden hast/ der alle Menschen zwingt/</l>
            <l>Vmbgib mich mit der haut die deinen leib vmbringt.</l>
            <l>Laß mir den holen stock/ den du tregst in den Händen/</l>
            <l>Wann mir der fuß entgeht/ thue vnfall von mir wenden/</l>
            <l>Spann auch die Tyger ein. ich nehm es alles an/</l>
            <l>Auff deinem Kopffe nur laß ich die hörner stahn.</l>
            <l>Der Liebe stärcke hat dich off tmals vberwunden/</l>
            <l>Viel Nymphen haben dein mannhafftig hertz gebunden.</l>
            <l>Es wird von Beroe der schönen viel gesagt/</l>
            <l>Die auch Neptuno lieb/ wie sehr sie dir behagt.</l>
            <l>Wie Ampeli gelb’ haar von Zephyrus getrieben</l>
            <l>Dein vnerlescht gemüth beweget hat zum lieben.</l>
            <l>Wie daß dir durch den Stier vnd seinen grimmen todt/</l>
            <l>Dadurch er weggerafft/ erregt ward weh vnd noth.</l>
            <l>Du wündschtest offtermals/ wie er auch zue verterben/</l>
            <l>Die Sonne nicht zu sehn/ du wündschtest offt zue sterben.</l>
            <l>Doch/ Vater/ der du nur sihst stets deß Himmels licht/</l>
            <l>Vnd wohnst bey Phlegethon noch bey Cocytus nicht;</l>
            <l>Das kompt den menschen zue/ die offters heute leben/</l>
            <l>Vnd einen tag darnach sich in das Grab begeben.</l>
            <l>Sie mussen alle sehn/ wie frisch vnd wie gosund</l>
            <l>Sie immer mögen sein/ den fchwartzen Höllenhund.</l>
            <l>Doch dieses grosse leid ward gantz vnd gar versencket/</l>
            <l>Als du/ nach dem er todt/ den Weingart hast gescheucket.</l>
            <l>Eubule lehre mich/ Limnaee sage frey/</l>
            <l>Wie doch der Traubensafft zu erst erfunden sey.</l>
            <l>Die Griechen sein zue Wind vnd eitelkeit geneiget/</l>
            <l>Man list/ der Bock hat dir den Weinstock erst gezeiget.</l>
            <l>Die aber so groß ding/ den theuren edlen Wein</l>
            <l>Dem Bocke rechnen zue/ das mussen Böcke sein.</l>
            <l>Es ist ein schädlich Thier/ das offte Stock vnd Trauben</l>
            <l>Verterbet biß zu grund/ mit seinem steten klauben/</l>
            <l>Zureist die süsse frucht. Dannher auch kommen thut</l>
            <l>Daß du gestillet wirst durch seinen Tod vnd Blut.</l>
            <l>Durch die vrsachen ist vor zeiten auch entsprossen/</l>
            <l>Daß man den Bock zue erst geschlachtet vnd begossen</l>
            <l>Mit lauter süssem Wein daũ ward mit seiner haut</l>
            <l>Ein lustig Spiel gemacht/ von vielen angeschaut.</l>
            <l>Ein Spiel das Theseus selbst den Bawren hat ertichtet/</l>
            <l>Als er dein Freidenfest am ersten augerichtet.</l>
            <l>Sie machen einen Sack/ dañ springen sie darauff/</l>
            <l>Vnd fallen in den Sand der tolle volle hauff.</l>
            <l>Hier mercken wir darauß/ das dis sind kale sachen/</l>
            <l>Vnd lügen ohne frucht/ gar billich außzulachen/</l>
            <l>Recht alter Weiber tand. doch gleich so wol der Bock</l>
            <l>Ist nicht sehr wol daran/ verleuret seinen Rock.</l>
            <l>Du hast das gülden’ Haar von Ampelus genommen/</l>
            <l>Verendert in die pflantz’ auß der der wein herkommen</l>
            <l>Durch welches zue der Stund das Elend Weh vnd schmertz</l>
            <l>Vnd leidige verdruß verlies dein traurig Hertz.</l>
            <l>Ich lasse stehn den Kohl der von Lycurgus thränen</l>
            <l>Soll her gebohren sein: will heute nichts erwehnen</l>
            <l>Von Widerwertigkeit. Doch muß ich eine that</l>
            <l>Erzehlen dir zueruhm/ so sich begeben hat.</l>
            <l>Nach dem du auff die See vnd Wellen vbergeben/</l>
            <l>Da du in Thetis schoß versichert möchtest leben/</l>
            <l>Kamst wieder auff das land/ sahst du den Vogel stehn/</l>
            <l>Vnd machtest daß er must in furcht vnd zittern gehn.</l>
            <l>Du schlugst jhn mit dem Spieß’ vnd hiltest jhn gebunden</l>
            <l>Mit Reben vmb die Hand/ sein’ Augen die bestunden</l>
            <l>Mit threnen vberdeckt; vnd zu derselben stundt</l>
            <l>Kam im ein heßlich schleim geronnen auß dem mund.</l>
            <l>Wohin er nur diß safft ließ auß den Augen fliessen</l>
            <l>Ins Erdreichs dürre schoß/ da sah man kohl auffschiessen</l>
            <l>Die wunderbare pflantz. dan wo sie jetzt noch steht/</l>
            <l>Ob gleich sonst Wein da wechst/ das Weinland das vergeth.</l>
            <l>Drumb ist sie noch gesund nach dem man viel gehoben/</l>
            <l>Vnd das der dampff beginnt im Kopffe sehr zu toben/</l>
            <l>Vnd macht da grosse pein dann wird sie gutte kost;</l>
            <l>Dann wer den schmertzen fühlt/ kompt wieder zu der lust.</l>
            <l>Jacche sonder dich ist Venus als gebunden/</l>
            <l>Cupido ligt vnd schläfft/ kan niemand nit verwunden:</l>
            <l>Kömpst aber du darzu/ dañ fassen wir vns muth/</l>
            <l>Sind eiffrig zu dem thun/ dann thut das lieben gut.</l>
            <l>Drumb hat man vor der zeit gepflegt auff den altaren</l>
            <l>Der Griechen weitberhümbt mit Venus dich zu paren:</l>
            <l>Dann ohne Bacchi safft/ vnd Ceres deine frucht/</l>
            <l>Ists mit dem lieben nichts/ vnd Venus giebt die flucht.</l>
            <l>Die frewde kömpt von dir: wir seind ohn deine gaben</l>
            <l>Schon vor dem Tode Todt/ vnd lebendig begraben.</l>
            <l>Beschawt man vm̃ vnd vm̃/ was doch wir Menschen sein/</l>
            <l>Das erst’ ist ach vnd weh/ das letzte noth vnd pein.</l>
            <l>Mit threnen kömpt man an/ mit seufftzen weh vnd klagen</l>
            <l>Geht man von da man kam/ mit hoffen vnd mit zagen</l>
            <l>Vollführt man seinen lauff. schwebt also für vnd für</l>
            <l>Ohn alle nutzbarkeit in eiteler begiehr.</l>
            <l>Das leben ist ein Marckt/ zu dem wir Menschen lauffen/</l>
            <l>Vns Lust vnd Fröligkeit vor vnser Geld zu kauffen.</l>
            <l>Wer da das meiste kriegt vnd legt die zeit wol an</l>
            <l>Die jhm gegeben ist/ derselb’ ist wol daran.</l>
            <l>Der rest ist als ein wind/ dann wann der Geist gezogen</l>
            <l>Ist ein mahl auß dem Leib’ vnd auß dem Mund’ entflogen/</l>
            <l>Er bleibt so lange weg/ verlest vns hier ein’ hand</l>
            <l>Zwey oder drey voll staub. das bleibet vnser pfand.</l>
            <l>Die Blumen fallen ab/ das kraut vnd graß verderben/</l>
            <l>Vnd schiessen wieder auff; auch deine reben sterben/</l>
            <l>Vnd kommen wiederumb. die güldne Sonne steht</l>
            <l>So offtmahls wieder auff als sie zu bette geht.</l>
            <l>Wir/ wann wir einmal schon mit threnen sind begossen/</l>
            <l>Geschieden von der Welt/ vnd in den Sarch geschlossen/</l>
            <l>Wir bleiben da wir sein/ verwesen in der Erdt/</l>
            <l>Vnd niemand ist von vns der dann zü rücke kehrt.</l>
            <l>Da gehn die sorgen hin/ darumb hast du erfunden</l>
            <l>Die wunderliche pflantz/ mit welcher man die wunden</l>
            <l>Dernoth vnd kummers heilt/ vnd treibet von der brust</l>
            <l>Verdruß vnd durst zugleich/ kriegt fröligkeit vnd lust.</l>
            <l>Deß Jupiters befehl dir jederzeit gefallen/</l>
            <l>Folgst jhm/ vnd wirst geliebt auch von den Göttern allen.</l>
            <l>Ich nehme Ceres auß. Weil sie dich sehr verletzt</l>
            <l>Vor diesem/ wie man sagt/ vnd hefftig auffgesetzt.</l>
            <l>Es hat die sache sich nicht also längst verlauffen/</l>
            <l>Daß Jupiter zue jhm die Götter allzuhauffen</l>
            <l>Beruffen/ vnd gefragt/ was doch das beste sey/</l>
            <l>Mit dem ein jeglicher den Menschen stünde bey.</l>
            <l>Apollo trug die Harpff/ mit schöner Frucht der Erden</l>
            <l>Kam Ceres in der hand/ Neptunus mit den Pferden/</l>
            <l>Osiris bracht’ auch was/ vnd Isis/ vnd der Pan/</l>
            <l>Mercurius die Zung/ die er wol brauchen kan.</l>
            <l>Vulcanus seine Glut/ Mars starcke macht zue kriegen/</l>
            <l>Die Schwester Jupiters vnd Fraw jhr groß vermügen.</l>
            <l>Da war kein ansehn nicht; sie trugen in gemein.</l>
            <l>Auch Pallas jhren Baum/ vnd Bacchus seinen Wein.</l>
            <l>Cupido war vorhin von Hause weggesendet/</l>
            <l>Auch Venus war nicht da; so daß jhm nicht verblendet</l>
            <l>Durch sie das Antlitz ward. Viel sagten zu der stund/</l>
            <l>Das </l>
            <l>Ein jeder sah’ auff sich/ versuchte zue beweisen/</l>
            <l>Daß seine Gab’ vnd Werck vor allen sey zue preisen.</l>
            <l>Doch Bacchus lacht’ jhn an/ vnd macht’ jhn so viel weis/</l>
            <l>Tranck jhm so hefftig zue/ daß er behielt den preiß.</l>
            <l>Die stoltze Ceres kont es aber nicht vertragen/</l>
            <l>Lieff eylend da hinweg/ vnd setzte sich zue Wagen/</l>
            <l>Vnd hat so viel gemacht durch Achelous raht/</l>
            <l>Daß sie deß Bacchus platz schier selber innen hat.</l>
            <l>Ihr Koren wird gekocht/ wird von den Fewerfuncken</l>
            <l>Vnd glut zu recht gebracht/ jhr Koren wird getruncken/</l>
            <l>Ihr Koren steigt ins Haupt/ vnd sonderlich mit Hopff</l>
            <l>Gebreuet vnd vermengt/ verwüstet vns den Kopff.</l>
            <l>Das kan man jetzt noch wol an vnsern Bauren spüren/</l>
            <l>Die von der Ceres Tranck ein seltzam wesen führen/</l>
            <l>Vnd kratzen sich herumb. Es ist ein frembd verstand/</l>
            <l>Das Koren trincken sie/ vnd brennen ab jhr Land.</l>
            <l>Man kan der Ceres haß noch jetz in jhnen mercken:</l>
            <l>Dann wann es kompt ins haupt/ begint sich auch zustercken</l>
            <l>Trotz/ zanck vnd haß/ dann kompt das messer auff den hut/</l>
            <l>Die Kannen in die faust/ dann folget Menschenblut.</l>
            <l>Du bist o </l>
            <l>Hast von Natur vnd art gantz freundlich dich erzeiget:</l>
            <l>Vnd allen guts gethan/ bist jederzeit jhr Gott/</l>
            <l>Ihr helffer/ schutz vnd schirm gewesen in der noth:</l>
            <l>Ein trewer auffenthalt der Männer vnd der Frawen.</l>
            <l>Kan man dasselbe nicht an Ariadna schawen?</l>
            <l>Dann nach dem Theseus nun hinweg geflohen war/</l>
            <l>Auß Naxos von der Braut/ so fandst du sie alldar.</l>
            <l>Sie rieff vnd schrey betrübt: Wie bistu so gesonnen/</l>
            <l>O Bürger von Athen/ wie bistu so entronnen?</l>
            <l>Ach weh/ ach meinen schlaff! dein hartes falsches hertz</l>
            <l>Bringt mich betrübte Magd in solches leid vnd schmertz.</l>
            <l>Ich war in einem traum. Mich dauchte daß wir lagen</l>
            <l>Zusammen mund an mund in euserstem behagen</l>
            <l>Gemeiner Freud’ vnd lust. Ich stackte meine Hand</l>
            <l>Nach Theseus in das Bett’ die Thesens doch nit fand.</l>
            <l>Ich richtete mich auff im Schlaff’ vnd fühlte wider</l>
            <l>Mit beyden armen vmb/ griff fleissig auff vnd nieder/</l>
            <l>Wo er dann muste sein. doch sucht’ ich hier vnd dort/</l>
            <l>So war es nur vmbsonst/ er war doch einmahl fort.</l>
            <l>Wie elend seind wir doch! wir lassen vns berauben</l>
            <l>Deß besten auff der Welt/ durch gar zu leichte glauben.</l>
            <l>Hat eine Jungfraw dann nicht mehr die werthe kron/</l>
            <l>Das was sie noch behelt ist vnehr/ spot vnd hohn/</l>
            <l>Vergeben rew vnd leid. Ach möchte sichs begeben/</l>
            <l>Daß doch ein grimmig Thier abhülffe meinem leben/</l>
            <l>So nun beflecket ist. Ach daß der Hagel kem</l>
            <l>Gefallen auß der lufft/ vnd mich von hinnen nem.</l>
            <l>Wo soll ich arme hin? dies’ Insel ist geschlossen/</l>
            <l>Das Land ist vor mir zue/ darauß ich bin entsprossen/</l>
            <l>Vnd das vmb dich allein: bin deinet wegen bloß/</l>
            <l>Bin kommen in den tod auß meiner Mutter schoß.</l>
            <l>Du Mörder/ hettest du ja müssen dich befohren</l>
            <l>Vor deines Vaters zorn/ mich die ich bin gebohren</l>
            <l>Von Königlichem stamm/ bey allen wolbekant/</l>
            <l>Bey allen hoch geschätzt/ zue führen in das Land:</l>
            <l>Zum minsten hett’ ich doch gedient zu andern sachen/</l>
            <l>Dir fleissig nachzugehn/ dein Bette recht zu machen.</l>
            <l>Zum minsten hett ich dich zue sehen recht vnd fug;</l>
            <l>Ich könte Theseus sehn/ das were mir genug.</l>
            <l>Nun sterb’ ich ohne dich. diß sind die Hochzeit gaben</l>
            <l>Die Theseus mir verehrt; ein’ Insel sol ich haben/</l>
            <l>See/ Wind vnd rawe Lufft. Ach meineid ohne maß</l>
            <l>Er lest hier seine Braut den Vögeln für ein aaß.</l>
            <l>Diß ist die grosse Trew die du mir hast gegeben/</l>
            <l>Als ich mit meiner hand zuevor beschützt dein Leben/</l>
            <l>Vnd von dem Tod’ erlöst. Ach! daß doch keine Fraw</l>
            <l>Den Männern nach der zeit vnd jhrem Eyde traw.</l>
            <l>Dann wann sie hitzig sein/ vnd was von vns begehren/</l>
            <l>Da hört man sie sich hoch verbinden vnd verschweren:</l>
            <l>Ist nachmals jhre lust von vns geschöpfft dahin/</l>
            <l>Sind alle glatte Wort’ vnd zuesag’ auß dem sinn.</l>
            <l>In dem sie also sitzt mit kummer vberlauffen/</l>
            <l>Vnd schmertzlich sich beklagt/ kömpt Bacchus vnd sein hauffen.</l>
            <l>Die tolle volle schar hüpfft frölich in die lufft/</l>
            <l>Vnd schmeist den kopff empor auß trunckenheit/ vnd rufft:</l>
            <l>O Evan Evoe. zehn wüttende M</l>
            <l>Gehn vmb die gutschen her/ vnd auch so viel L</l>
            <l>Sie trugen einen Spieß ein’ jeglich’ in gemein</l>
            <l>Bekleidet rings herumb mit blettern von dem Wein.</l>
            <l>Der Satyren Volck sprang/ Silenus aller truncken</l>
            <l>Auff seinem Esel kam fein langsam nachgehuncken/</l>
            <l>Trug eine Kanne Wein/ vnd in der lincken hand</l>
            <l>Die schwinge dem geschirr deß heiligthumbs verwand.</l>
            <l>Ein par der Götter trug den zeug in zweyen Kisten/</l>
            <l>Damit man dir bey Nacht dein Fest pflegt zuzurüsten:</l>
            <l>Der Maron folgte nach/ vnd kühlte seine brust/</l>
            <l>Die hitzig worden war/ mit süssem newen Most.</l>
            <l>Hernach kam Staphylus der Meister in dem sauffen/</l>
            <l>Der kahle Botrus auch/ kam mit dem hellen hauffen:</l>
            <l>Vnd Methe starrend voll/ das vnverschämpte Weib/</l>
            <l>Fiel offters in dem gehn Sylvanus auff den Leib.</l>
            <l>Viel Paucken hörte man weit vber alle Felder/</l>
            <l>Viel Cimbeln klungen sehr durch Naxos wüste Wälder:</l>
            <l>Auch Echo selber schrey vor allen in die höh/</l>
            <l>Vnd rieff so sehr sie mocht: o Evan Evoe.</l>
            <l>Wie er nun also zeicht/ ersieht er in dem fahren</l>
            <l>Das schöne Minos Kind: Die braunen Augen waren</l>
            <l>Von zehren noch genetzt. Gleich wie das grüne graß</l>
            <l>Wird durch den süssen taw zue zeit deß Mayens naß.</l>
            <l>In dem Aurora ist deß Morgends auffgegangen:</l>
            <l>So stund das Wasser noch auff jhren rothen Wangen/</l>
            <l>Das Haar hing ohne band/ vnd lag auff ihrer Schoß/</l>
            <l>Ihr Kleid stund auffgemacht/ die Brüste waren bloß.</l>
            <l>Die Haube/ weit hinweg geworffen von der stellen</l>
            <l>An der sie selber saß/ lag bey deß Meeres Wellen/</l>
            <l>Die spielten fast darmit: Was höher jhr zur hand</l>
            <l>Lag jhr zudrückter Rock vnd Brusttuch in dem Sand.</l>
            <l>Sie rieff noch Theseus an/ vnd warff die zarten armen;</l>
            <l>Vor welchen Bacchus kam sich jhrer zuerbarmen/</l>
            <l>Vnd sah sie lieblich an/ vnd nahm ein Rebenblat/</l>
            <l>Das Wasser weg zuethun/ das jhr mit hauffen trat</l>
            <l>Auß jhrer Augen bach. Er hielt mit seinem Wagen/</l>
            <l>Vnd sagte: liebes Kind/ was hilfft dich doch das klag en/</l>
            <l>Vnd sehnliche geschrey? Ist Theseus weg dein Mann/</l>
            <l>Ich wil dein Theseus sein. Sieh mich doch einmal an.</l>
            <l>Sohlag doch dein angesicht nicht nieder. laß doch fahren</l>
            <l>Das was du jetzund denckst/ laß mich nun mit dir paren.</l>
            <l>Ich bin der grosse Gott/ der traurigkeit vnd pein</l>
            <l>Beseite stellen kan durch seinen edlen Wein.</l>
            <l>Minois Tochter schwieg/ ließ von der seiten schiessen</l>
            <l>Ihr Angesicht auff jhn. Das rührte dein gewissen</l>
            <l>O Evan Evoe. Bald wieder auff der stet</l>
            <l>Warff sie ein aug’ auff dich/ das noch viel besser thet.</l>
            <l>Das war genung gesagt vor Menschen vnd vor Götter.</l>
            <l>Schweigt eine Jungfraw gleich/ hier sind doch die verräter.</l>
            <l>Es ist ein wundervolck/ sehr listig in dem grund/</l>
            <l>Sie sagen ohne zung/ vnd reden ohne mund.</l>
            <l>O Evan Evoe/ du Gott der Süssen Reben/</l>
            <l>Da thetest du jhr bald zu beyden seiten geben</l>
            <l>Gar einen zarten kuß: Hast jhr ein Bett bedeckt</l>
            <l>Von deinem Hindenfell/ vnd in den Sand gestreckt.</l>
            <l>Man sahe guten Wein da wachsen zue der stunden/</l>
            <l>Viel tausend Blumen sich an dem gestade funden/</l>
            <l>Die See lag still vnd stumm. Der Wind war gantz in rhue/</l>
            <l>Doch Zephyrus allein sah’ ewrer Liebe zue/</l>
            <l>Vnd bließ Violen auß vnd Rosen euch zue ehren/</l>
            <l>Die Göttin Venus selbst hieß sich mit Myrten mehren</l>
            <l>Die Stelle da jhr lagt/ die sie mit jhrer hand</l>
            <l>An deine Reben flocht’/ vnd zue einander band.</l>
            <l>Da lagt jhr gantz den tag. Mimallones die lieffen</l>
            <l>Gantz rasend vmb vnd vmb. Die Satyri auch rieffen</l>
            <l>O Evan Evoe: doch Evan gab nicht acht/</l>
            <l>War embsig auff das spiel der Liebe nur bedacht.</l>
            <l>Nach dem der süsse streit zue seinem ende kommen/</l>
            <l>Hat er die newe Braut auff seine Kutsch genommen/</l>
            <l>Sie bey das Bild das kniet mit sich geführt davon/</l>
            <l>Vnd in die lufft gestelt die schöne güldne Kron.</l>
            <l>Die kömpt noch jetzt zu paß/ wan die Liebhaber messen</l>
            <l>Deß Meeres blawe Feld. Es ist noch nicht vergessen/</l>
            <l>Gar offt ist einer jetzt/ der vmb die Krone fragt/</l>
            <l>Vnd seiner Reisepursch den ersten vrsprung sagt.</l>
            <l>Ich denck’ auch/ wie durch dich Vulcanus in den orden</l>
            <l>Der Götter wioder kam/ als jhm verbotten worden</l>
            <l>Bey jhnen mehr zue sein/ vnd mit der starcken hand</l>
            <l>Vom grimmen Jupiter gestürtzt war auff das Land/</l>
            <l>In Lemuos hart vnd dürr/ voll beulen vnd voll wunden/</l>
            <l>An beyden Seiten lahm. Da hastu eilend funden</l>
            <l>Gar einen newen fund. Du hast Silenus Pferd</l>
            <l>Den Esel an den schwantz gezeumt vnd vmbgekehrt/</l>
            <l>Den Knecht darauff gesetzt. So kam er her geritten/</l>
            <l>Vnd klagte Jupiter/ was schmertzen er erlitten/</l>
            <l>Griff an den lamen fuß. Er schrey so grausam wild/</l>
            <l>Daß Jupiter sich selbst deß lachens nicht enthielt/</l>
            <l>Vnd ließ jhm seinen ort. Dannher auch ist es kommen/</l>
            <l>Daß Juno wieder dich in jhre gunst genommen/</l>
            <l>Dieweil du jhren Sohn so artlich hast bedacht/</l>
            <l>Vnd jhn in seinen platz vnd alte stelle bracht/</l>
            <l>Nun diß sey alles war. So wusten viel Poeten</l>
            <l>Vorhin nicht/ wie du dich gewagt in grossen nöthen.</l>
            <l>Sie sagten/ dein gemüth das thete blos bestehn</l>
            <l>In eiteler begiehr/ den Weibern nachzuegehn.</l>
            <l>Ich aber/ Evan/ weis/ das </l>
            <l>Als </l>
            <l>Du stundtst nechst Jupiter/ gabst Rh</l>
            <l>In Löwens art verkehrt/ daß er zur Erden schoß.</l>
            <l>Er rollte berghinab zwo nacht vnd zwene Tage/</l>
            <l>Biß daß er nieder kam/ vnd auff der Erden lage.</l>
            <l>Dein Vatter als er sah die that so du vollbracht/</l>
            <l>Gab einen Donnerschlag zue Ehren deiner macht.</l>
            <l>Der Himmel schwitzte selbst/ </l>
            <l>Porphyrion sah zu/ begonte zu verbleichen/</l>
            <l>Vnd Jupiter hieß dich/ o Evan/ zu der zeit/</l>
            <l>Vor aller Götter zahl/ den Meister in dem streit.</l>
            <l>Mars muste selber sehn/ verwahrt an allen enden/</l>
            <l>Daß du den ersten preiß geführt in deinen händen.</l>
            <l>Du sassest oben an/ vnd dir zu grossem danck</l>
            <l>Gab Ganymedes erst den Becher mit dem tranck.</l>
            <l>Den hast du noch voll Blut/ voll schweiß vnd gantz beweget/</l>
            <l>Genommen in die faust/ auff dreymal hingeleget.</l>
            <l>Die Götter waren fro/ ein jeder rieff vnd schrey:</l>
            <l>Durch dich/ durch dich allein/ o Evan/ sind wir frey.</l>
            <l>Bald hieß jhm Jupiter den grossen becher geben/</l>
            <l>Vnd ließ jhn gehn vmbher/ auff aller Götter Leben:</l>
            <l>So daß die meinung mir in mein gemüte kömpt/</l>
            <l>Daß der gesundheit trunck dannher den vrsprung nimpt.</l>
            <l>Sie pflegen offtermals sechs Gläser auß zuesauffen/</l>
            <l>Vnd auch bißweilen mehr/ mit solchem grossen haussen/</l>
            <l>Biß daß sie letzlich noch deß Fasses Meister sein.</l>
            <l>Vor mich ist gar genug ein Kleeblat nur allein.</l>
            <l>Nicht mehr begehr ich mir. Das erste vor den Magen/</l>
            <l>Das ander für die Lieb’ vnd freundliches behagen/</l>
            <l>Das dritte nehm’ ich auch; dieweil der schlaff vnd rhue</l>
            <l>Durch diß verursacht wird/ vnd deckt die sorgen zue.</l>
            <l>Auch ist der Gratien zahl diese/ welche geben</l>
            <l>Genügen/ frewd’ vnd lust/ vnd selbst bey Venus leben.</l>
            <l>Wer dreymahl dieses thut/ vnd so vmbher lest gehn/</l>
            <l>Der bleibet in der zahl deß </l>
            <l>Orontes weiß auch wohl/ wie daß du vberwunden</l>
            <l>Die Feinde mit dem spieß mit Trauben vmbgebunden.</l>
            <l>Dann hierumb haben sie Thriambus dich genant/</l>
            <l>Weil du mit rechte dich rühmst deiner starcken hand/</l>
            <l>Vnd daß du kamst gekrönt mit blettern von den Feigen/</l>
            <l>Vnd thetest deine krafft den Indianern zeigen/</l>
            <l>Den Feinden nur zu hohn/ nach dem du grosser Held</l>
            <l>Mit vnerhörter macht Deriades gefellt.</l>
            <l>Selbst Juno bebete vor deinen grimmen Thieren/</l>
            <l>Als sie dieselben dich sah’ an dem Zaume führen/</l>
            <l>Zwey Panther/ die im haupt zwey augen hatten stehn</l>
            <l>Den Fewerkolen gleich. man sahe flammen gehn</l>
            <l>Auß jhrer Nasen her/ den schaum mit grossem hauffen</l>
            <l>Als flocken einer glut auß jhrem mundelauffen</l>
            <l>Rund vmb den heissen zaum. So kamest du heran/</l>
            <l>Mit einem newen Rock’ auffs herrlichst’ angethan.</l>
            <l>Der Rock wahr allerseits mit Kräutern außgeziehret/</l>
            <l>Vnd Blumen frembder art/ durch welche wird gespüret</l>
            <l>Dein’ Art vnd grosse Macht. Gewalt vnd Tyranney</l>
            <l>Gieng dir zur lincken hand; die Thorheit sas darbey:</l>
            <l>Die Gramschafft/ vnd der Zanck/ die Furcht/ vnd böse Reden/</l>
            <l>Die Freyheitgantz entblöst/ die Tugend/ vnd viel Schäden/</l>
            <l>Die Gicht vnd Hauptweh auch/ so noch gern vmb dich sein/</l>
            <l>Vnd werden auch durch dich gezeuget auß dem wein.</l>
            <l>Du bist von grosser macht. Diana wird geliebet</l>
            <l>Von dem/ der auss der Jagt sich mit dem hetzen vbet.</l>
            <l>Der Venus Mann der hat die Schmied’ in seiner hand.</l>
            <l>Apollo wird gekennt bey Leuten von verstand.</l>
            <l>Neptunus wird geehrt von seinen Boßgesellen/</l>
            <l>Die auff dem Wasser sein/ vnd lauffen durch die Wellen:</l>
            <l>Doch alle/ Jäger/ Schmied/ Gelehrter/ Stewermann/</l>
            <l>Er sey auch wer er sey/ der betet Bacchus an.</l>
            <l>Sie trincken allzuemal/ vnd wündtschen sich zue laben</l>
            <l>Mit deiner süssigkeit/ vnd vnverfälscht zue haben</l>
            <l>Den guten Reinschen Wein du magst die Welt durch gehn/</l>
            <l>Ein jeder siht dich gern auff seiner Tafel stehn.</l>
            <l>Man sagt/ daß Cato selbst/ ein man zu ernst gebohren/</l>
            <l>Vnd allzeit vnbewegt/ vnd allzeit vnbeschoren</l>
            <l>Ihm offtermahls mit dir hat seine lust gemacht/</l>
            <l>Ja Socrates hat selbst nicht lange sich bedacht.</l>
            <l>Diß ist der Mann gewest/ durch dessen Kunst wir wissen</l>
            <l>Einscheumig frisches Glaß recht auß vnd ein zugissen/</l>
            <l>Nit groß vnd vngeschickt/ das bald herumb auch geht/</l>
            <l>Auß welchem Freudenspiel vnd gut gespräch’ entsteht.</l>
            <l>Das ist genung vorauß. Die tollen Moscowiten</l>
            <l>Die mögen jhren Hals gantz häufsigvberschütten/</l>
            <l>Mit jauchtzen vnd geschrey. Ich aber thue bescheid/</l>
            <l>Zu mehrung meiner lust vnd rechten fröligkeit.</l>
            <l>Das mittel das ist gut. Wer drüber ein wil schencken/</l>
            <l>Der mag auff Pholus sehn/ vnd auff Hyl</l>
            <l>Zuevor Jcarius der lehret recht vnd wol</l>
            <l>Wie man das mittelmaß im Trincken halten sol.</l>
            <l>Dann da du jhn verehrt/ als du zu jhm bist kommen/</l>
            <l>Mit einer Flaschen Wein/ hat er sie erst genommen/</l>
            <l>Den Bauren mitgetheilt/ das jhm nicht wol bekam;</l>
            <l>Dann jeder hitzig ward/ vnd seinen Flegel nahm/</l>
            <l>Vnd schmissen auff jhn zue/ biß daß er hat sein Leben/</l>
            <l>Im sande jämmerlich ermordet/ auffgegeben.</l>
            <l>Doch/ Evan/ es ward jhm/ der Tochter/ vnd dem Hund’</l>
            <l>Ein schöner platz durch dich hoch in der lufft vergunt.</l>
            <l>Triambe sey gegrüst/ o Herscher aller Feinde/</l>
            <l>Großhertzig/ starck von krafft/ beschützer deiner freunde/</l>
            <l>Vnd die dir folge thun. Doch warlich wer von dir</l>
            <l>Nicht wol bescheiden redt/ der siht sich vbel für.</l>
            <l>Leu conoe war toll’/ hieß deine Priester lügen/</l>
            <l>Vnd Lachte dein Volck auß: muß jetzt derhalben fligen</l>
            <l>Deß Abends vnd bey nacht. So kamen auch innoth</l>
            <l>Die Schiffer/ so mit dir nur treiben jhren spot/</l>
            <l>Gleich werest du noch jung. Sie worden bald verkehret/</l>
            <l>Ihr Segel/ Ruder/ Mast vnd Schiffzeig ward verzehret/</l>
            <l>Mit rancken gantz vmbringt. Auff allen seiten her</l>
            <l>Ward jhr gewaltig Schiff von deinen trauben schwer.</l>
            <l>Ich wündtschte/ daß mein Feind sich dir entgegen setzte/</l>
            <l>Er sol gewißlich sehn/ daß niemand dich verletzte/</l>
            <l>Lyaee/ der hierumb nicht straffe leiden muß/</l>
            <l>Du zeuchst vns in das Haupt/ vnd greiffest doch den Fus.</l>
            <l>Der andern Götter pracht muß niemand etwas sparen</l>
            <l>An reichem Kirchenbaw/ an köstlichen Altaren/</l>
            <l>Die der gemeine Mann auffs beste streicht herauß.</l>
            <l>Du aber hast erwehlt die Kanne für dein Hauß.</l>
            <l>In dieser Kirchen steht dein werck/ dein thun vnd wesen/</l>
            <l>In dieser wird von dir gesungen vnd gelesen.</l>
            <l>Da wohnet neben dir die Lust vnd Fröligkeit/</l>
            <l>Der Trost/ die Liebe selbst/ vnd alle gutte zeit.</l>
            <l>Da wohnt der süsse schlaff/ der alle pein kan temmen/</l>
            <l>Ernewern vnsern muth/ die sinnen vberschwemmen</l>
            <l>Mit wahn der waren lust/ dem Bruder Ikelos/</l>
            <l>Vnd/ der dir offtmals folgt/ dem Sohne Phantasos.</l>
            <l>So bald wir den geruch darvon durch dich empfinden/</l>
            <l>So wollen wir empor/ wir lassen vns nicht binden/</l>
            <l>Hertz Sinnen vnd Verstand/ sie sein auch wo sie sein/</l>
            <l>Die kommen gantz zu hauff’ vnd fliegen vmb den wein.</l>
            <l>Da sind wir vber vns/ gehn weit von allen nöthen</l>
            <l>Auff Heliconis Haupt. Drumb sind auch die Poeten/</l>
            <l>O Vater/ dir vertrawt. Diß Volck ist so daran/</l>
            <l>Daß es vor allen nicht viel noth vertragen kan.</l>
            <l>Im fall sie deine Milch so wunderlieblich springen</l>
            <l>In einer schalen sehn/ beginnen sie zue singen.</l>
            <l>Vnd wann du in sie kompst/ da wird jhr Hertze loß/</l>
            <l>Da ist nichts Menschlichs da/ da machen sie sich groß.</l>
            <l>Dann lassen sie den fluß auß Castalis wol fahren/</l>
            <l>Vnd wissen </l>
            <l>Wie trefflich sie auch ist. Drumb raset Griechenland/</l>
            <l>So den Poeten nichts als Wasser zueerkandt.</l>
            <l>O Vatter/ das ist recht vor Schaff vnd grobe Rinder/</l>
            <l>Nicht vor ein hoch gemüth/ nicht vor Apollos Kinder/</l>
            <l>Die ware Meister sind deß Todes vnd der Zeit/</l>
            <l>Durch jhr vnsterblich Lob vor beyden wol befreyt/</l>
            <l>Doch dem Thebanschen Schwan dem kan ich’s nit vergeben/</l>
            <l>Wie hoch er immer redt/ wie hoch er auch magschweben.</l>
            <l>Was kompt jhm in den sinn/ als er sein Lied begint/</l>
            <l>Vnd sagt/ das Wasset ist das beste das man findt?</l>
            <l>Ismenus muste sein von wunderlichen Gaben/</l>
            <l>Vnd wohl dem Weine gleich/ daß ihn der Mann erhaben</l>
            <l>So vber alle ding’/ Er mag auch/ fellt mir ein/</l>
            <l>Vieleicht in deiner Stadt nie Bürger worden sein.</l>
            <l>Homerus der hat recht/ der Vater vnser allen/</l>
            <l>Er lest den klaren Wein jhm trefflich wolgefallen/</l>
            <l>Vnd redt von seiner krafft so wol/ so wunderfrey/</l>
            <l>Daß scheint/ er dazumahl recht satt gewesen sey.</l>
            <l>Secht doch Achilles an/ so bald Vlysses kommen/</l>
            <l>Vnd auch sein Mittgesell’/ er hat den Krug genommen/</l>
            <l>Den jhnen zugebracht/ zürnt er schon gantz vnd gar/</l>
            <l>Vmb daß Brisets jhm mit macht genommen war.</l>
            <l>Laertis weiser Sohn will nicht den anfang inachen</l>
            <l>Von seiner grossen Reis’ vnd wunderlichen sachen:</l>
            <l>Eh Polyphemus kömpt vnd Scylla auff die bahn/</l>
            <l>Hebt er zue allererst/ von deinen gaben an.</l>
            <l>Hat Orpheus nicht begunt die Völcker erst zue lehren/</l>
            <l>O Sohn deß Jupiters/ die weise dich zue ehren?</l>
            <l>Von seiner grossen Kunst vnd Cither weit bekandt.</l>
            <l>Wird auch dein hoher Berg </l>
            <l>Cratinussprach/ daß die so sich mit Wasser plagen/</l>
            <l>Von nichts als gauckeley vnd thorhett köndten sagen;</l>
            <l>Weil deine frucht vns auch hoch aufführt von der Erd</l>
            <l>So sagt’ er/ daß der Wein sey der Poeten Pferd.</l>
            <l>Schaw doch Anacreon/ was der hat fürgegeben?</l>
            <l>Nicht Cadmi reise lob/ nicht Agamemnons Leben/</l>
            <l>Gleich wie er selber sagt; es ist sein gantz gesang</l>
            <l>Nur Venus/ vnd jhr Sohn/ vnd Bacchi milter tranck.</l>
            <l>Der Kruß der ist sein Schild/ auff welchem er wil tragen</l>
            <l>Nicht Orionis schwerdt/ auch nicht der Sonnen wagen/</l>
            <l>Nicht Sternen auß der Lufft. Erwill allein für sich</l>
            <l>Euch drey: der Venus Sohn/ sein Lieb/ vnd Bacche dich.</l>
            <l>Vnd dannher glaubet man/ daß du meist aufferzogen</l>
            <l>Von </l>
            <l>Vnd auff Parnassus wohnst. Es halten jetzund noch</l>
            <l>Auch die Göttinnen dich/ vnd du sie wiederhoch.</l>
            <l>Man höret vberall die seitten von dirklingen/</l>
            <l>In jeglichem gelach von deinen Gaben singen/</l>
            <l>Vnd deiner süssigkeit. Ich kan auch glauben fast</l>
            <l>Daß du den Cadmus wol zum altervater hast/</l>
            <l>Der von Agenor ward gesendet zue erkunden</l>
            <l>Das was er doch nicht fand/ was bessers hat gefunden/</l>
            <l>Die Buchstabn vns erdacht/ vnd selbst mit eigner hand</l>
            <l>Die hohe wissenschafft gepflantzt durch Griechenland.</l>
            <l>O Risen-tödter groß/ o Blitzeskind/ o Hasser</l>
            <l>Der trawrigkeit vnd angst. O arger Feind dem Wasser!</l>
            <l>Ich fühle deine macht/ O Vater ich geh krumb</l>
            <l>Nach deinem süssen safft/ der kopff der laufft mir vmb.</l>
            <l>Zwey Sonnen seh ich da vnd zwene Monden stehen/</l>
            <l>Ich sehe recht vor mir viel Spieß’ vnd Fahnen gehen/</l>
            <l>Das Hertze brennet mir. O Phanes/ meinen Fuß.</l>
            <l>Mein Sinn von dir entzündt macht/ daß ich straucheln muß.</l>
            <l>O Evan/ ich bin hoch biß in die lufft gestiegen/</l>
            <l>Kan sehen vnter mir viel Land vnd Städte liegen.</l>
            <l>Thyoneu, Bugenes, wie kömpt mir alles für?</l>
            <l>Wo bin ich? Seh’ ich nicht dein Ochsenhaupt allhier?</l>
            <l>Cithaeron steht im brand. Ich sehe zweene hauffen</l>
            <l>Der Weiber auff jhm gehn/ vnd Bassaris auch lauffen</l>
            <l>Mit heßlichem Geschrey. Ihr Spies steht vndersich/</l>
            <l>Die bletter sein herab. Sie will ja nicht auff mich?</l>
            <l>Die Zöpffe seh ich jhr zum theil hernider hangen;</l>
            <l>Vnd thuiles sind empor/ vermengt mit vielen schlangen/</l>
            <l>Die kriechen hin vnd her/ vnd wenden sich im lauff/</l>
            <l>Vnd steigen auß dem mund’ an jhren haaren auff.</l>
            <l>Wo soll ich hin dann gehn? was sol das hertzen dringen?</l>
            <l>Wie seltzam wird mir doch? Mein haupt das wil zuspringen.</l>
            <l>O Evan Evoe/ zugleicht Kind vnd Mann/</l>
            <l>O Sabon/ Indier/ Osiris/ vnd auch Pan.</l>
            <l>Denys/ Hymenean/ Evasta/ Sinnen-brecher/</l>
            <l>Lenaee/ Ligyreu/ du Schnarcher/ du Groß-sprecher/</l>
            <l>Du Mörder aller pein/ du wunderstarcker Gott/</l>
            <l>O Hyeu/ Nysean Päan/ Iraphiot.</l>
            <l>Nacht-läuffer/ Hüffte-sohn/ Hochschreyer/ Lüfftenspringer/</l>
            <l>Gut-geber/ Liebes-freünd/ Haupt-brecher/ Löwen-zwinger/</l>
            <l>Hertz-fänger/ Hertzendieb/ Mund-binder/ Sinnen-toll/</l>
            <l>Geist-rührer/ Wackelfuß/ Stadt-kreischer/ Allzeit- voll.</l>
            <l>O Dityrambe groß/ vom Vater auch gebohren/</l>
            <l>Nicht von der Mutter nur/ O Stiffter außerkohren</l>
            <l>Der Lust vnd Fröligkeit. Ernehret in der flut/</l>
            <l>Fraw/ Jüngling/ Gott vnd stier/ gekommen aus der glut.</l>
            <l>Die Zunge klebt mir an/ </l>
            <l>Gebt was zutrincken her/ so kan ich recht genesen.</l>
            <l>Die Nymphen jaget weg/ vnd schenckt mir etwas ein/</l>
            <l>So geht mein kummer fort/ vnd ich kan lustig sein.</l>
            <l>Was folgest du mir nach? Wann hab’ ich dich verletzet/</l>
            <l>Daß du mich straucheln lest? Ich habe nie geschwetzet</l>
            <l>Aus deinem Heiligthumb. Lycurgi böse that</l>
            <l>Vnd </l>
            <l>Wo sol ich hin? sol ich/ wie du vorvielen Jahren/</l>
            <l>Hin in das wüste Meer? Wer wird mich da bewahren?</l>
            <l>Du/ lieber/ hattest ja in </l>
            <l>Leucothean verwand/ Neptunus war dein Ohm.</l>
            <l>Viel lieber wil ich sein getaucht in deine Wellen/</l>
            <l>Die all’ vnsterbligkeit beseite können stellen/</l>
            <l>Vnd lassen vnser Hertz biß an den Himmel gehn/</l>
            <l>Vnd vnsern hohen sinn auch bey den Göttern stehn.</l>
            <l>Kömpst du vns in den Kopff/ du rückst vns von der Erden/</l>
            <l>Daß vnser Hertz vnd sinn voll muth/ voll Geistes werden/</l>
            <l>Verlachen nur den Tod/ thun vnter vnsern Fuß</l>
            <l>Das häßliche geschrey aus Acherontis fluß.</l>
            <l>Licnita sey gegrüst/ du bangigkeit vertreiber/</l>
            <l>Vnd folge mir hernach zue vnserm Herren Schreiber/</l>
            <l>Der diesen Abend noch wil sustig sein mit mir/</l>
            <l>Vnd wartet meiner schon mit gutem Malvasier.</l>
          </lg>
        </lg>
      </div>
    </body>
  </text>
</TEI>
