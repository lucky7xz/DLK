<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Ode.</title>
        <author>
          <persName>
            <surname>Weckherlin</surname>
            <forename>Georg Rodolf</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">7</measure>
        <measure type="verses">49</measure>
        <measure type="verses_per_stanza">1-7 2-7 3-7 4-7 5-7 6-7 7-7</measure>
        <measure type="syllables">396</measure>
        <measure type="tokens">272</measure>
        <measure type="characters">1589</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1641</date>
      </publicationStmt>
      <sourceDesc>
        <p corresp="urn:nbn:de:kobv:b4-200905198111"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Ode.</head>
          <lg rhyme="unknown" type="stanza">
            <l>Wje vnverhinderlich ein Jahr</l>
            <l>Schnell nach dem andern dahin fliehet!</l>
            <l>Wie vnempfindlich vnser haar</l>
            <l>Sich graw zu färben nicht verziehet!</l>
            <l>Vmbsunst die Frombkeit selbs/ die stirn</l>
            <l>Von rüntzeln/ vnd von sorg das hirn</l>
            <l>Zu freyhen sich bemühet.</l>
          </lg>
          <lg rhyme="unknown" type="stanza">
            <l>Lauff alle tag der Kirchen zu/</l>
            <l>Vnd dien dem/ der allein Allmächtig;</l>
            <l>Vnd ohn erquickung/ nahrung/ ruh/</l>
            <l>Erweiß dich tag vnd nacht andächtig</l>
            <l>Vnd Christlich: So wirt endlich doch</l>
            <l>Das vnvermeidenliche Joch</l>
            <l>Des Tods auch durch dich prächtig.</l>
          </lg>
          <lg rhyme="unknown" type="stanza">
            <l>Die sünd/ die alle menschen gleich</l>
            <l>Gemachet/ machet sie fortgehen/</l>
            <l>Vnd lasset weder arm noch reich</l>
            <l>Sich länger spreissen vnd stillstehen:</l>
            <l>Ein Juncker/ Herr/ Graff vnd Monarch</l>
            <l>Wirt wie ein baur mit einem sarch</l>
            <l>Vnd einem grab versehen.</l>
          </lg>
          <lg rhyme="unknown" type="stanza">
            <l>Vmbsunst der forchtsam für ein weil</l>
            <l>Dem Meer/ dem Krieg/ der Pest entfliehet/</l>
            <l>Dan ja der Tod/ der dan in eyl/</l>
            <l>Dan langsam ist/ nicht lang verziehet:</l>
            <l>Gleich ist jhm der klein vnd der groß/</l>
            <l>Vnd der gewafnet vnd der bloß/</l>
            <l>Der welck/ vnd der noch blühet.</l>
          </lg>
          <lg rhyme="unknown" type="stanza">
            <l>Vmbsunst sich setzet vngedult</l>
            <l>Forcht vnd geheul dem Tod entgegen:</l>
            <l>Es muß ein jeder dise schuld</l>
            <l>Auff die bestimpte zeit ablögen:</l>
            <l>Nichts kan den Tod/ vnser geschlecht</l>
            <l>(von staub vnd aschen ein gemächt)</l>
            <l>Zu sparen je bewögen.</l>
          </lg>
          <lg rhyme="unknown" type="stanza">
            <l>Da müssen wir dan alles gut</l>
            <l>So wir begehret vnd erfassen/</l>
            <l>Was vns mit hochmuht vnd vnmuht</l>
            <l>Jemahls zu lieben vnd zu hassen</l>
            <l>Beliebet/ mit dem lieben leib/</l>
            <l>Hauß/ hoff/ spil/ kurtzweil/ kinder/ weib/</l>
            <l>Vnd freind dahinden lassen.</l>
          </lg>
          <lg rhyme="unknown" type="stanza">
            <l>Hat einer (nichts mehr dan gestanck)</l>
            <l>Verlassend alles dan beschlossen/</l>
            <l>Erfolget dafür schlechter danck</l>
            <l>Vermischet mit spot/ schmach vnd bossen;</l>
            <l>Wan Er errungen vil alhie</l>
            <l>Für andre leut mit sorg vnd müh/</l>
            <l>Vnd (Narr) selbs nicht genossen.</l>
          </lg>
        </lg>
      </div>
    </body>
  </text>
</TEI>
