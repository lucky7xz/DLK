<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1. Ünnermeel</title>
        <author>
          <persName>
            <surname>Groth</surname>
            <forename>Klaus</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">20</measure>
        <measure type="verses">214</measure>
        <measure type="verses_per_stanza">1-10 2-11 3-6 4-10 5-14 6-10 7-16 8-9 9-8 10-13 11-10 12-11 13-6 14-10 15-14 16-10 17-16 18-9 19-8 20-13</measure>
        <measure type="syllables">2210</measure>
        <measure type="tokens">1710</measure>
        <measure type="characters">8510</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1859</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1. Ünnermeel</head>
          <lg rhyme="unknown" type="stanza">
            <l>De Wörner Klocken lüd de Prędigt ut.</l>
            <l>Se summt ut wider Feern un mank de Im,</l>
            <l>De œwert Feld hin drivt vun Blöt to Blöt.</l>
            <l>Denn klœtert wücke Wagens langs den Weg:</l>
            <l>De Pęr sünd nich to sehn int lange Korn,</l>
            <l>Man blot de Köpp, un Minschen achterhęr,</l>
            <l>As wenn se sęgeln op en See vun Weten.</l>
            <l>So jagt se een na't anner wit vœrbi,</l>
            <l>De Schall un Schin vertreckt sik jümmer wider,</l>
            <l>Un Allns is wedder still as inne Kark.</l>
          </lg>
          <lg rhyme="unknown" type="stanza">
            <l>Dar sitt en Mäden köhli inne Dörnsch,</l>
            <l>Se's ganz alleen, in vullen Sünndagsstaat.</l>
            <l>Se sitt un neiht, se kikt ni op un um,</l>
            <l>Un ökern geit de Arm ęr op un dal.</l>
            <l>Denn knastert jedesmal dat witte Linn',</l>
            <l>As reet se't mit de dralle Arm entwei.</l>
            <l>Se is ok gar ni bu't vœr Scheer un Natel,</l>
            <l>De Schullern quellt, as wull de Sammtjack bassen,</l>
            <l>De ęr as gaten op de Hüften fallt,</l>
            <l>Un dœr de Backen schint de Lębenslust</l>
            <l>Un glänzt ęr ut de düsterbrune Haar.</l>
          </lg>
          <lg rhyme="unknown" type="stanza">
            <l>Se's ok al satt, se lœhnt sik œwern Arm</l>
            <l>Un kik dœrt Finster langs dat gröne Korn</l>
            <l>Un langs de groten gęlen Rappsaatkoppeln</l>
            <l>Int wide Feld, wo noch en Wagen glinstert,</l>
            <l>Un wo de Luft sik spegelt as dat Haf</l>
            <l>Un Hüs' un Böm sik weegt as inne Wellen.</l>
          </lg>
          <lg rhyme="unknown" type="stanza">
            <l>Man hört keen Starbenslud as blot de Wanduhr.</l>
            <l>Dat slöppt int Hus un buten slöppt dat Feld.</l>
            <l>Blot wenn in Drom en Höhnerküken stęhnt,</l>
            <l>De op de grote Dęl to Middag slapt,</l>
            <l>So horkt de Kater oppen Lœhnstohl op,</l>
            <l>Un Müppe reckt sik, un de Hushahn buten</l>
            <l>Fragt lud wat dat bedü', de Kunsche kullert,</l>
            <l>Un ut dat Hunnhus kikt en rugen Kopp:</l>
            <l>Doch hebbt se sik mal reckt un all mal japt,</l>
            <l>So sackt se wedder ruhi dal to slapen.</l>
          </lg>
          <lg rhyme="unknown" type="stanza">
            <l>Dar sünd keen Ogen apen as de twee.</l>
            <l>Doch kikt de ok herut as wenn se drömn</l>
            <l>Un wat betrachten inne blaue Luch –</l>
            <l>Vellich Gedanken, de int Wide dämmert,</l>
            <l>As man wul hett: dat Hart treckt achterna,</l>
            <l>De ganze Seel is op en grote Reis'</l>
            <l>Un swęvt umher un lett een möd torügg.</l>
            <l>So sackt dat Mäden in sik sülbn tohopen,</l>
            <l>Dat Kinn in Hand, un stütt de witten Arms,</l>
            <l>Un an de brunen Flechten spelt de Fingern. –</l>
            <l>Mit eenmal fangt de Husklock an to rasseln</l>
            <l>Un sleit in drange Släg' de Middagsstunn:</l>
            <l>Dat Mäden tuckt tohop un halt en Athen –</l>
            <l>Un stütt sik wedder ruhi oppe Arms.</l>
          </lg>
          <lg rhyme="unknown" type="stanza">
            <l>Doch hett de Klock noch lang ni utvertellt,</l>
            <l>Dar springt en Dœr op babent Wiserblatt,</l>
            <l>En Mann herut un makt en depen Diener,</l>
            <l>En Dremast op, Kneebüxen mit de Spangn:</l>
            <l>Denn snappt en Fedder in den Kasten binn',</l>
            <l>Un darmit klingt en ole Melodie,</l>
            <l>En Menewett ut vœrige Jahrhunnert,</l>
            <l>So lud un krus un old un wunnerli,</l>
            <l>Man meen de Kneebüx war der gliks na danzen.</l>
            <l>Doch merrn inn Triller fleit dat hell un scharp –</l>
          </lg>
          <lg rhyme="unknown" type="stanza">
            <l>Dat keem vun buten œwert stille Korn! –</l>
            <l>Noch mal un noch eenmal as vun en Jäger:</l>
            <l>Un as en Reh, so fahrt dat Mäden op.</l>
            <l>Se buckt sik rasch un tisst sik ut dat Linnen,</l>
            <l>De Backen glöht ęr un de Ogen glänzt,</l>
            <l>De Bossen geit, man hört dat Hart er kloppen,</l>
            <l>Un doch is nix vun Angst in all dat Schrecken,</l>
            <l>Denn as ton Lachen krüselt sik de Lippen.</l>
            <l>Se süht sik rasch lank Jack un Kleed hendal,</l>
            <l>Strakt sik ant Haar un deit en Glup int Spegel</l>
            <l>Un kikt noch eenmal langs dat gröne Feld</l>
            <l>Mit grote Ogen na en lütten Punkt,</l>
            <l>De langs den Fotstig babn den Weten treckt,</l>
            <l>Un mit en Jauchzen klappt se inne Hann'</l>
            <l>Un flüggt – en Vagel – ut de Sidendœr:</l>
            <l>De Wanduhr spęlt alleen vœr Mups un Kater. –</l>
          </lg>
          <lg rhyme="unknown" type="stanza">
            <l>In Hof is Schatten ünnern Appelbom,</l>
            <l>De wasst hier hoch as oppe Geest de Böken,</l>
            <l>Un Krut un Unkrut hebbt der Dęg un Tier.</l>
            <l>Dar is keen Placken, nich en Stręmel Land,</l>
            <l>De is besett vun safti gröne Krüder,</l>
            <l>De as en Sammtdęk oppe Stücken liggt,</l>
            <l>Ut Gröben rankt un langs dat Water krupt,</l>
            <l>Um Böm un Port, um Plank un Müern drängt,</l>
            <l>Un iwri wasst – bet inne Sidendœr.</l>
          </lg>
          <lg rhyme="unknown" type="stanza">
            <l>Jüs flog se op! un mit Geschrigg de Höhner,</l>
            <l>Un Heisters ut de Eschen um de Graff</l>
            <l>Un ut de Dœr dat Mäden hell int Füer,</l>
            <l>Un sünner Hot inn hitten Sünnschin rin,</l>
            <l>– Doch ahn Gewalt, as wat de Vageln makten.</l>
            <l>Se swęvt in lichten Schritt de Wurth hendal,</l>
            <l>De Brügg herœwer na den Appelhof</l>
            <l>Un mank de Büsch un Blöm de Garn hentlank.</l>
          </lg>
          <lg rhyme="unknown" type="stanza">
            <l>Do trę en hogen Burschen rut ut Korn</l>
            <l>In korte Jack un mit en Kluwerstaken.</l>
            <l>He geit in raschen Schritt noch œwer'n Koppel,</l>
            <l>Dweer œwert Stück, bet an den Appelhof:</l>
            <l>Nix as de brede Graff is twischen Beiden.</l>
            <l>Mit sękern Arms un Ogen sett he an</l>
            <l>Un deit en Satz un swęvt na anner Sit.</l>
            <l>Twee Arms un Ogen nęhmt em in Empfang.</l>
            <l>Dat Glück is still – se treckt sik deep in Schatten. –</l>
            <l>Summt dar de Im? Sünd dat de Wörner Klocken? –</l>
            <l>Den Sünn liggt hitt opt Feld, in Garn is Schatten,</l>
            <l>Dat Korn bewęgt sik lisen op un dal,</l>
            <l>Un ut den Blomhof kumt en lisen Flüstern.</l>
          </lg>
          <lg rhyme="unknown" type="stanza">
            <l>De Wörner Klocken lüd de Prędigt ut.</l>
            <l>Se summt ut wider Feern un mank de Im,</l>
            <l>De œwert Feld hin drivt vun Blöt to Blöt.</l>
            <l>Denn klœtert wücke Wagens langs den Weg:</l>
            <l>De Pęr sünd nich to sehn int lange Korn,</l>
            <l>Man blot de Köpp, un Minschen achterhęr,</l>
            <l>As wenn se sęgeln op en See vun Weten.</l>
            <l>So jagt se een na't anner wit vœrbi,</l>
            <l>De Schall un Schin vertreckt sik jümmer wider,</l>
            <l>Un Allns is wedder still as inne Kark.</l>
          </lg>
          <lg rhyme="unknown" type="stanza">
            <l>Dar sitt en Mäden köhli inne Dörnsch,</l>
            <l>Se's ganz alleen, in vullen Sünndagsstaat.</l>
            <l>Se sitt un neiht, se kikt ni op un um,</l>
            <l>Un ökern geit de Arm ęr op un dal.</l>
            <l>Denn knastert jedesmal dat witte Linn',</l>
            <l>As reet se't mit de dralle Arm entwei.</l>
            <l>Se is ok gar ni bu't vœr Scheer un Natel,</l>
            <l>De Schullern quellt, as wull de Sammtjack bassen,</l>
            <l>De ęr as gaten op de Hüften fallt,</l>
            <l>Un dœr de Backen schint de Lębenslust</l>
            <l>Un glänzt ęr ut de düsterbrune Haar.</l>
          </lg>
          <lg rhyme="unknown" type="stanza">
            <l>Se's ok al satt, se lœhnt sik œwern Arm</l>
            <l>Un kik dœrt Finster langs dat gröne Korn</l>
            <l>Un langs de groten gęlen Rappsaatkoppeln</l>
            <l>Int wide Feld, wo noch en Wagen glinstert,</l>
            <l>Un wo de Luft sik spegelt as dat Haf</l>
            <l>Un Hüs' un Böm sik weegt as inne Wellen.</l>
          </lg>
          <lg rhyme="unknown" type="stanza">
            <l>Man hört keen Starbenslud as blot de Wanduhr.</l>
            <l>Dat slöppt int Hus un buten slöppt dat Feld.</l>
            <l>Blot wenn in Drom en Höhnerküken stęhnt,</l>
            <l>De op de grote Dęl to Middag slapt,</l>
            <l>So horkt de Kater oppen Lœhnstohl op,</l>
            <l>Un Müppe reckt sik, un de Hushahn buten</l>
            <l>Fragt lud wat dat bedü', de Kunsche kullert,</l>
            <l>Un ut dat Hunnhus kikt en rugen Kopp:</l>
            <l>Doch hebbt se sik mal reckt un all mal japt,</l>
            <l>So sackt se wedder ruhi dal to slapen.</l>
          </lg>
          <lg rhyme="unknown" type="stanza">
            <l>Dar sünd keen Ogen apen as de twee.</l>
            <l>Doch kikt de ok herut as wenn se drömn</l>
            <l>Un wat betrachten inne blaue Luch –</l>
            <l>Vellich Gedanken, de int Wide dämmert,</l>
            <l>As man wul hett: dat Hart treckt achterna,</l>
            <l>De ganze Seel is op en grote Reis'</l>
            <l>Un swęvt umher un lett een möd torügg.</l>
            <l>So sackt dat Mäden in sik sülbn tohopen,</l>
            <l>Dat Kinn in Hand, un stütt de witten Arms,</l>
            <l>Un an de brunen Flechten spelt de Fingern. –</l>
            <l>Mit eenmal fangt de Husklock an to rasseln</l>
            <l>Un sleit in drange Släg' de Middagsstunn:</l>
            <l>Dat Mäden tuckt tohop un halt en Athen –</l>
            <l>Un stütt sik wedder ruhi oppe Arms.</l>
          </lg>
          <lg rhyme="unknown" type="stanza">
            <l>Doch hett de Klock noch lang ni utvertellt,</l>
            <l>Dar springt en Dœr op babent Wiserblatt,</l>
            <l>En Mann herut un makt en depen Diener,</l>
            <l>En Dremast op, Kneebüxen mit de Spangn:</l>
            <l>Denn snappt en Fedder in den Kasten binn',</l>
            <l>Un darmit klingt en ole Melodie,</l>
            <l>En Menewett ut vœrige Jahrhunnert,</l>
            <l>So lud un krus un old un wunnerli,</l>
            <l>Man meen de Kneebüx war der gliks na danzen.</l>
            <l>Doch merrn inn Triller fleit dat hell un scharp –</l>
          </lg>
          <lg rhyme="unknown" type="stanza">
            <l>Dat keem vun buten œwert stille Korn! –</l>
            <l>Noch mal un noch eenmal as vun en Jäger:</l>
            <l>Un as en Reh, so fahrt dat Mäden op.</l>
            <l>Se buckt sik rasch un tisst sik ut dat Linnen,</l>
            <l>De Backen glöht ęr un de Ogen glänzt,</l>
            <l>De Bossen geit, man hört dat Hart er kloppen,</l>
            <l>Un doch is nix vun Angst in all dat Schrecken,</l>
            <l>Denn as ton Lachen krüselt sik de Lippen.</l>
            <l>Se süht sik rasch lank Jack un Kleed hendal,</l>
            <l>Strakt sik ant Haar un deit en Glup int Spegel</l>
            <l>Un kikt noch eenmal langs dat gröne Feld</l>
            <l>Mit grote Ogen na en lütten Punkt,</l>
            <l>De langs den Fotstig babn den Weten treckt,</l>
            <l>Un mit en Jauchzen klappt se inne Hann'</l>
            <l>Un flüggt – en Vagel – ut de Sidendœr:</l>
            <l>De Wanduhr spęlt alleen vœr Mups un Kater. –</l>
          </lg>
          <lg rhyme="unknown" type="stanza">
            <l>In Hof is Schatten ünnern Appelbom,</l>
            <l>De wasst hier hoch as oppe Geest de Böken,</l>
            <l>Un Krut un Unkrut hebbt der Dęg un Tier.</l>
            <l>Dar is keen Placken, nich en Stręmel Land,</l>
            <l>De is besett vun safti gröne Krüder,</l>
            <l>De as en Sammtdęk oppe Stücken liggt,</l>
            <l>Ut Gröben rankt un langs dat Water krupt,</l>
            <l>Um Böm un Port, um Plank un Müern drängt,</l>
            <l>Un iwri wasst – bet inne Sidendœr.</l>
          </lg>
          <lg rhyme="unknown" type="stanza">
            <l>Jüs flog se op! un mit Geschrigg de Höhner,</l>
            <l>Un Heisters ut de Eschen um de Graff</l>
            <l>Un ut de Dœr dat Mäden hell int Füer,</l>
            <l>Un sünner Hot inn hitten Sünnschin rin,</l>
            <l>– Doch ahn Gewalt, as wat de Vageln makten.</l>
            <l>Se swęvt in lichten Schritt de Wurth hendal,</l>
            <l>De Brügg herœwer na den Appelhof</l>
            <l>Un mank de Büsch un Blöm de Garn hentlank.</l>
          </lg>
          <lg rhyme="unknown" type="stanza">
            <l>Do trę en hogen Burschen rut ut Korn</l>
            <l>In korte Jack un mit en Kluwerstaken.</l>
            <l>He geit in raschen Schritt noch œwer'n Koppel,</l>
            <l>Dweer œwert Stück, bet an den Appelhof:</l>
            <l>Nix as de brede Graff is twischen Beiden.</l>
            <l>Mit sękern Arms un Ogen sett he an</l>
            <l>Un deit en Satz un swęvt na anner Sit.</l>
            <l>Twee Arms un Ogen nęhmt em in Empfang.</l>
            <l>Dat Glück is still – se treckt sik deep in Schatten. –</l>
            <l>Summt dar de Im? Sünd dat de Wörner Klocken? –</l>
            <l>Den Sünn liggt hitt opt Feld, in Garn is Schatten,</l>
            <l>Dat Korn bewęgt sik lisen op un dal,</l>
            <l>Un ut den Blomhof kumt en lisen Flüstern.</l>
          </lg>
        </lg>
      </div>
    </body>
  </text>
</TEI>
