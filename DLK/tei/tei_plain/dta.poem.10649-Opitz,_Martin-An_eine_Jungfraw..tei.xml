<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">An eine Jungfraw.</title>
        <author>
          <persName>
            <surname>Opitz</surname>
            <forename>Martin</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">1</measure>
        <measure type="verses">60</measure>
        <measure type="verses_per_stanza">1-60</measure>
        <measure type="syllables">750</measure>
        <measure type="tokens">509</measure>
        <measure type="characters">2906</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1624</date>
      </publicationStmt>
      <sourceDesc>
        <p corresp="urn:nbn:de:kobv:b4-200905197859"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>An eine Jungfraw.</head>
          <lg rhyme="unknown" type="stanza">
            <l>Vmb alles Gut vnd Gelt in diesem gantzen Lande</l>
            <l>Sag ich noch euch/ Jungfraw/ noch andern was zu schande/</l>
            <l>Vnd wolte Warlich nicht/ daß jemandt sprechen solt/</l>
            <l>Ich wolt jhn nur auß Haß verkleinern vnverschuldt/</l>
            <l>Ihr möget aber doch darneben künlich gleuben/</l>
            <l>Daß ich ohn euch/ Gott lob/ wol werde leben bleiben/</l>
            <l>Ich will derhalben auch mich nimmer vnderstehn/</l>
            <l>Von wegen ewrer Huldt mit Lugen vmbzugehn/</l>
            <l>Diß alles laß ich euch die Hoffeleuth erzeigen/</l>
            <l>Die sonsten zimlich hoch mit reden können steigen/</l>
            <l>Die jedes Wort auffziehen mit sonderlichem schein/</l>
            <l>Auff daß sie desto mehr in ewrer Gnade sein.</l>
            <l>Sie thun wol einen Eydt/ doch nicht ohn heimlich lachen/</l>
            <l>Daß ewer äugelein die Sonne finster machen/</l>
            <l>Vnd daß sie Sternen sein am hellen Firmament/</l>
            <l>Von denen Frewd vnd Leyd zu jhnen wirdt gewendt/</l>
            <l>Sie schwören hoch vnd thewr/ daß Gott euch außerlesen/</l>
            <l>Vor aller Zierligkeit/ vor allem schönen Wesen/</l>
            <l>Vnd sagen/ seelig sey das Jahr vnd denn die Zeit/</l>
            <l>In der jhr grosse Zier der Welt geboren seit/</l>
            <l>Sie sprechen wol darbey/ daß jhr durch bloß anblicken/</l>
            <l>Auch ein Gemüt von Stein vermöget zu entzücken/</l>
            <l>Daß auß America die beste Specerey</l>
            <l>Mit ewrem Athem weit nicht zuvergleichen sey.</l>
            <l>Daß schöner Hände nicht gemahlet werden künten/</l>
            <l>Daß gegen jhnen Schnee zugleichen sey der Dinten/</l>
            <l>Daß iedes Zänlin sey ein köstlicher Demant/</l>
            <l>Das die Natur daran all jhre Kunst gewant.</l>
            <l>Vnd daß die Lippen auch/ so als die Rosen blühen/</l>
            <l>Weit sein den Edelsten Corallen vorzuziehen/</l>
            <l>Das Haar (ich glaube nicht daß es von Hertzen kümpt)</l>
            <l>Ein jeglicher vor Golt vnd beste Perlen nimpt.</l>
            <l>Sie setzen wol hinzu/ wann sie euch reden hören/</l>
            <l>Daß auch ein jedes Wort jhr Hertze thu versehren/</l>
            <l>Vnd daß der starcke Mars durch ewre Liebligkeit</l>
            <l>Die Waffen abzuthun euch würde sein bereit.</l>
            <l>Geliebet euch hernach von Venus was zusingen/</l>
            <l>Die Winde könnet jhr durch ewre Stimme zwingen/</l>
            <l>Vnd wann jhr weiter auch euch zu der Lauten findt/</l>
            <l>Ist Orpheus vngelehrt/ vnd gegen euch ein Kindt.</l>
            <l>Wann jhr zu Felde kompt wohin man euch sicht gehen/</l>
            <l>Da sicht man auch zugleich die schönsten Blumen stehen/</l>
            <l>In summa/ die Natur hat diß an euch get han/</l>
            <l>Daß ewre Treffligkeit kein Mensch beschreiben kan.</l>
            <l>Wie möcht ich aber wol zuhören diesem allen/</l>
            <l>Vnd auch vor Lachen nicht für meine Füsse fallen/</l>
            <l>Ich glaube wer das Thun nur halb beschreiben wolt/</l>
            <l>Er Feder vnd Papir auch schamroth machen solt.</l>
            <l>Vnd was dann mich belangt/ bin ich gar nicht der Sinnen/</l>
            <l>Daß ich so ewre Gunst verhoffte zugewinnen/</l>
            <l>Mein Hertz ist auch noch nicht so trefflich sehr entzündt/</l>
            <l>Daß ich jhm noch zur Zeit nicht widerstehen kündt.</l>
            <l>Ich sage freylich wol/ vnd weiß es wahr zumachen/</l>
            <l>Daß jhr gar rein vnd steiff bewahret ewre Sachen/</l>
            <l>Vnd daß jhr sehr viel sein voll Hoffart/ stoltz vnd pracht/</l>
            <l>Die jhr gar weißlich doch nicht sonders habt in acht.</l>
            <l>Daß ich euch aber auch vor Göttlich solt erkennen/</l>
            <l>Man möcht es/ förcht ich nur/ wol Träum vnd Lügen nennen/</l>
            <l>In ewrem Leichnam lebt zwar alle Zierligkeit/</l>
            <l>Doch auch nicht wenig ist dem Himmel trefflich weit.</l>
          </lg>
        </lg>
      </div>
    </body>
  </text>
</TEI>
