<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Schwank: Der teufel leßt kein lantsknecht mer in die helle faren</title>
        <author>
          <persName>
            <surname>Sachs</surname>
            <forename>Hans</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">344</measure>
        <measure type="verses_per_stanza">1-172 2-172</measure>
        <measure type="syllables">2898</measure>
        <measure type="tokens">2038</measure>
        <measure type="characters">11314</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1555</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Schwank: Der teufel leßt kein lantsknecht mer in die helle faren</head>
          <lg rhyme="unknown" type="stanza">
            <l>Eins tags an einem abent spat</l>
            <l>da het der Lucifer ein rat</l>
            <l>unden in seinem reich, der hellen,</l>
            <l>und saget da zu sein gesellen:</l>
            <l>man sagt, es sei in teutschen landen</l>
            <l>gar ein böses volk auferstanden,</l>
            <l>welche man nennet die lantsknecht,</l>
            <l>o, der mir ir ein dutzet brecht,</l>
            <l>das ich nur sech, was für leut wern!</l>
            <l>man saget, sie fasten nit gern,</l>
            <l>sie sint lieber allezeit vol,</l>
            <l>mit schlemmen, praßen sei in wol,</l>
            <l>achten sich betens auch nit vil,</l>
            <l>sonder, sagt man, wie ob dem spil</l>
            <l>sie übel fluchn und balgn darneben,</l>
            <l>auch wie sie nit vil almus geben,</l>
            <l>sonder laufen selb auf der gart,</l>
            <l>eßen oft übl und ligen hart;</l>
            <l>doch dienen sie gern allezeit</l>
            <l>eim kriegsherren, der in gelt geit,</l>
            <l>er hab geleich recht oder nit,</l>
            <l>da bekümmern sie sich nit mit.</l>
            <l>nun, Belzebock, far hin, mein knecht,</l>
            <l>zu dem handel wirst du gleich recht;</l>
            <l>far obn auf ert in ein wirtshaus,</l>
            <l>darin die lantsknecht lebn im saus,</l>
            <l>und in der stuben dich verstell</l>
            <l>hinder den ofen, in die hell,</l>
            <l>und schau auf sie an allen orten,</l>
            <l>wo du mit werken oder worten</l>
            <l>ein lantsknecht mit fug kanst ertappen,</l>
            <l>so tu mit im gen helle sappen.</l>
            <l>bringst du ir ein par, so wil ich</l>
            <l>für all dein gsellen preisen dich</l>
            <l>und aus dir einen fürsten machen,</l>
            <l>dich brauchen zu erlichen sachen.</l>
            <l>zuhant der teufel Belzebock</l>
            <l>zog an sein unsichtigen rock</l>
            <l>und fur von hell in ein wirtshaus,</l>
            <l>da die lantsknecht lebten im saus,</l>
            <l>prasten und einander zusoffen.</l>
            <l>der teufel stelt sich hintern ofen,</l>
            <l>hört, wie die lantsknecht teten sagen,</l>
            <l>wies mit den feinden heten gschlagen,</l>
            <l>gestürmt, geraubet und gebrant</l>
            <l>in disem und in jenem lant,</l>
            <l>so große streich, das im fürwar</l>
            <l>gleich gen berg stunden all sein har;</l>
            <l>dacht heimlich von in zu entlaufen,</l>
            <l>doch het er acht auf ir zusaufen.</l>
            <l>an dreien tischen allenthalb</l>
            <l>brachtens einander ganz und halb,</l>
            <l>da einr dem glas nur gab ein schwung</l>
            <l>und soffs heraus auf einen schlung.</l>
            <l>der teufel tet sein list nit sparn,</l>
            <l>vermeint heimlich in ein zu farn,</l>
            <l>wan einer trünk so ungeschwungen;</l>
            <l>doch wurt im das auch underdrungen,</l>
            <l>wan sos einer eim bracht, allwegen</l>
            <l>sprach jener: das dirs got gesegen,</l>
            <l>so gsegnets jenem auch ein ander;</l>
            <l>solch gsegnen triben sie allsander.</l>
            <l>mit dem sie all gesegnet warn,</l>
            <l>das der teufl kunt in keinen farn.</l>
            <l>derhalb der teufel tet verharrn</l>
            <l>vergebns den abent gleich eim narrn.</l>
            <l>nun het under in ein kriegsman</l>
            <l>erschlagen einen alten han,</l>
            <l>den het er hindern ofen ghangen.</l>
            <l>als nun der tag schier war vergangen,</l>
            <l>sprach der lantsknecht zum wirt: mein gsell,</l>
            <l>ge hindern ofen in die hell</l>
            <l>und balt den armen teufel nem,</l>
            <l>rupf und laß braten in! nach dem</l>
            <l>wöll wir in freßen und zerreißen;</l>
            <l>tet darmit hindern ofen weisen</l>
            <l>auf den hangenden toten han.</l>
            <l>als der wirt der hell zu wart gan,</l>
            <l>wolt den han von dem nagel schnappen,</l>
            <l>meint der teufel, wolt nach im tappen,</l>
            <l>in rupfn und den lantsknechten bratn.</l>
            <l>da tet er sich nit lang beratn</l>
            <l>und stieß ein ofenkachel aus</l>
            <l>und fur zum ofenloch hinaus</l>
            <l>und kam mit ser großem geschell</l>
            <l>widerum hinab für die hell</l>
            <l>und klopft mit großem brummen an;</l>
            <l>und als man im nun het auftan,</l>
            <l>fragt der Lucifer: bringst du keinen?</l>
            <l>Belzebock sprach: ja wol, nit einen!</l>
            <l>ich bin entrunnen in mit not,</l>
            <l>es ist die aller wildest rot,</l>
            <l>man heißt sie die frommen lantsknecht,</l>
            <l>man tut in aber ie unrecht,</l>
            <l>wan ich mag auf mein warheit jehen,</l>
            <l>wilder leut hab ich nie gesehen,</l>
            <l>ir kleider auf den wiltsten sitten</l>
            <l>zerflamt, zerhauen und zerschnitten,</l>
            <l>eins teils ir schenkel blecken teten,</l>
            <l>die andern groß, weit hosen heten,</l>
            <l>die in biß auf die füß rab hiengen,</l>
            <l>wie die gehosten tauber giengen,</l>
            <l>ir angsicht schrammt und knebelbartet,</l>
            <l>auf das aller wildest geartet,</l>
            <l>in summa wüst aller gestalt,</l>
            <l>wie man vor jarn uns teufel malt.</l>
            <l>sie brachten einander umbschanz,</l>
            <l>im hui wurdens entrüstet ganz,</l>
            <l>balgten und haueten zusam</l>
            <l>einander beide krumb und lam,</l>
            <l>fluchten darzu so unbescheiden,</l>
            <l>als ob sie wern türken und heiden.</l>
            <l>in meinem sin so dauchte mich,</l>
            <l>sie weren vil wilder dan ich;</l>
            <l>derhalb dorft ich ir kein angreifen,</l>
            <l>stunt und mußt einziehen mein pfeifen.</l>
            <l>da sprach zu im der Lucifer:</l>
            <l>ei, du soltst ein bracht haben her,</l>
            <l>wir wolten in balt heimlich machen.</l>
            <l>der teufel antwort zu den sachen:</l>
            <l>hörst du nit, ich forcht mich vor in,</l>
            <l>mit gwalt einen zu füren hin,</l>
            <l>tet aber sonst kein list nit sparn,</l>
            <l>ich dacht etwan in ein zu farn,</l>
            <l>wenn sie an einander zutrunken;</l>
            <l>das mocht auch nit sein nach meim dunken,</l>
            <l>wenns einr eim bracht, sprach: ich kum zuder;</l>
            <l>ei gsegn dirs got, mein lieber bruder,</l>
            <l>sprach der ander. so sie es habent</l>
            <l>einander gsegnt den ganzen abent,</l>
            <l>das ich gar nichts ausrichten kunt,</l>
            <l>wie ein narr hinderm ofen stunt.</l>
            <l>nit weiß ich, wie der lantsknecht schar</l>
            <l>mein hinderm ofen wurt gewar.</l>
            <l>ein lantsknecht sprach zum wirt: verste,</l>
            <l>wirt, balt hinder den ofen ge,</l>
            <l>nim den armen teufel ungraten,</l>
            <l>rupf den und tu in darnach braten.</l>
            <l>der wirt dem ofen tet zu gon,</l>
            <l>da fur ich durch den ofen darvon,</l>
            <l>sie hetten mich sonst gwürgt und grupft,</l>
            <l>gebrüt, mein zotten ausgezupft,</l>
            <l>hetten mich braten, darnach gfreßen.</l>
            <l>derhalb kan ich gar nit ermeßen,</l>
            <l>das uns nütz wer der lantsknecht meng,</l>
            <l>sie machtn uns wol die hell zu eng;</l>
            <l>sie sint mutwillig, ungerüg,</l>
            <l>frech, ungestüm und ungefüg;</l>
            <l>derhalb wer mein rat (tu versten),</l>
            <l>wöllst der lantsknecht gar müßig gen,</l>
            <l>es ist kein war in unsern kram,</l>
            <l>sie freßen uns wol allesam.</l>
            <l>unser keinr sicher bei in wer.</l>
            <l>da antwort im der Lucifer:</l>
            <l>mein Belzebock, und ist das war,</l>
            <l>so wöllen wir forthin fürwar</l>
            <l>nimmermer nach keim lantsknecht fragen,</l>
            <l>sonder wölln uns wie vor betragen</l>
            <l>der spiler, gotslestrer, weinzecher,</l>
            <l>der buler, hurer und ebrecher,</l>
            <l>wuchrer, dieb, mörder und straßrauber;</l>
            <l>auch wöllen wir aufklauben sauber</l>
            <l>die lantfridbrecher und mortbrenner,</l>
            <l>verreter und all schedlich menner,</l>
            <l>münzfelscher und falsche juristen</l>
            <l>und darzu all unglaublos christen,</l>
            <l>verstockt, die nit buß wöllen würken,</l>
            <l>juden, ketzer, heiden und türken,</l>
            <l>gotlos münich, nunnen und pfaffen,</l>
            <l>die wöll wir umb ir unzucht straffen.</l>
            <l>auf das kein unrat uns erwachs</l>
            <l>von den lantsknechten, wünscht Hans Sachs.</l>
          </lg>
          <lg rhyme="unknown" type="stanza">
            <l>Eins tags an einem abent spat</l>
            <l>da het der Lucifer ein rat</l>
            <l>unden in seinem reich, der hellen,</l>
            <l>und saget da zu sein gesellen:</l>
            <l>man sagt, es sei in teutschen landen</l>
            <l>gar ein böses volk auferstanden,</l>
            <l>welche man nennet die lantsknecht,</l>
            <l>o, der mir ir ein dutzet brecht,</l>
            <l>das ich nur sech, was für leut wern!</l>
            <l>man saget, sie fasten nit gern,</l>
            <l>sie sint lieber allezeit vol,</l>
            <l>mit schlemmen, praßen sei in wol,</l>
            <l>achten sich betens auch nit vil,</l>
            <l>sonder, sagt man, wie ob dem spil</l>
            <l>sie übel fluchn und balgn darneben,</l>
            <l>auch wie sie nit vil almus geben,</l>
            <l>sonder laufen selb auf der gart,</l>
            <l>eßen oft übl und ligen hart;</l>
            <l>doch dienen sie gern allezeit</l>
            <l>eim kriegsherren, der in gelt geit,</l>
            <l>er hab geleich recht oder nit,</l>
            <l>da bekümmern sie sich nit mit.</l>
            <l>nun, Belzebock, far hin, mein knecht,</l>
            <l>zu dem handel wirst du gleich recht;</l>
            <l>far obn auf ert in ein wirtshaus,</l>
            <l>darin die lantsknecht lebn im saus,</l>
            <l>und in der stuben dich verstell</l>
            <l>hinder den ofen, in die hell,</l>
            <l>und schau auf sie an allen orten,</l>
            <l>wo du mit werken oder worten</l>
            <l>ein lantsknecht mit fug kanst ertappen,</l>
            <l>so tu mit im gen helle sappen.</l>
            <l>bringst du ir ein par, so wil ich</l>
            <l>für all dein gsellen preisen dich</l>
            <l>und aus dir einen fürsten machen,</l>
            <l>dich brauchen zu erlichen sachen.</l>
            <l>zuhant der teufel Belzebock</l>
            <l>zog an sein unsichtigen rock</l>
            <l>und fur von hell in ein wirtshaus,</l>
            <l>da die lantsknecht lebten im saus,</l>
            <l>prasten und einander zusoffen.</l>
            <l>der teufel stelt sich hintern ofen,</l>
            <l>hört, wie die lantsknecht teten sagen,</l>
            <l>wies mit den feinden heten gschlagen,</l>
            <l>gestürmt, geraubet und gebrant</l>
            <l>in disem und in jenem lant,</l>
            <l>so große streich, das im fürwar</l>
            <l>gleich gen berg stunden all sein har;</l>
            <l>dacht heimlich von in zu entlaufen,</l>
            <l>doch het er acht auf ir zusaufen.</l>
            <l>an dreien tischen allenthalb</l>
            <l>brachtens einander ganz und halb,</l>
            <l>da einr dem glas nur gab ein schwung</l>
            <l>und soffs heraus auf einen schlung.</l>
            <l>der teufel tet sein list nit sparn,</l>
            <l>vermeint heimlich in ein zu farn,</l>
            <l>wan einer trünk so ungeschwungen;</l>
            <l>doch wurt im das auch underdrungen,</l>
            <l>wan sos einer eim bracht, allwegen</l>
            <l>sprach jener: das dirs got gesegen,</l>
            <l>so gsegnets jenem auch ein ander;</l>
            <l>solch gsegnen triben sie allsander.</l>
            <l>mit dem sie all gesegnet warn,</l>
            <l>das der teufl kunt in keinen farn.</l>
            <l>derhalb der teufel tet verharrn</l>
            <l>vergebns den abent gleich eim narrn.</l>
            <l>nun het under in ein kriegsman</l>
            <l>erschlagen einen alten han,</l>
            <l>den het er hindern ofen ghangen.</l>
            <l>als nun der tag schier war vergangen,</l>
            <l>sprach der lantsknecht zum wirt: mein gsell,</l>
            <l>ge hindern ofen in die hell</l>
            <l>und balt den armen teufel nem,</l>
            <l>rupf und laß braten in! nach dem</l>
            <l>wöll wir in freßen und zerreißen;</l>
            <l>tet darmit hindern ofen weisen</l>
            <l>auf den hangenden toten han.</l>
            <l>als der wirt der hell zu wart gan,</l>
            <l>wolt den han von dem nagel schnappen,</l>
            <l>meint der teufel, wolt nach im tappen,</l>
            <l>in rupfn und den lantsknechten bratn.</l>
            <l>da tet er sich nit lang beratn</l>
            <l>und stieß ein ofenkachel aus</l>
            <l>und fur zum ofenloch hinaus</l>
            <l>und kam mit ser großem geschell</l>
            <l>widerum hinab für die hell</l>
            <l>und klopft mit großem brummen an;</l>
            <l>und als man im nun het auftan,</l>
            <l>fragt der Lucifer: bringst du keinen?</l>
            <l>Belzebock sprach: ja wol, nit einen!</l>
            <l>ich bin entrunnen in mit not,</l>
            <l>es ist die aller wildest rot,</l>
            <l>man heißt sie die frommen lantsknecht,</l>
            <l>man tut in aber ie unrecht,</l>
            <l>wan ich mag auf mein warheit jehen,</l>
            <l>wilder leut hab ich nie gesehen,</l>
            <l>ir kleider auf den wiltsten sitten</l>
            <l>zerflamt, zerhauen und zerschnitten,</l>
            <l>eins teils ir schenkel blecken teten,</l>
            <l>die andern groß, weit hosen heten,</l>
            <l>die in biß auf die füß rab hiengen,</l>
            <l>wie die gehosten tauber giengen,</l>
            <l>ir angsicht schrammt und knebelbartet,</l>
            <l>auf das aller wildest geartet,</l>
            <l>in summa wüst aller gestalt,</l>
            <l>wie man vor jarn uns teufel malt.</l>
            <l>sie brachten einander umbschanz,</l>
            <l>im hui wurdens entrüstet ganz,</l>
            <l>balgten und haueten zusam</l>
            <l>einander beide krumb und lam,</l>
            <l>fluchten darzu so unbescheiden,</l>
            <l>als ob sie wern türken und heiden.</l>
            <l>in meinem sin so dauchte mich,</l>
            <l>sie weren vil wilder dan ich;</l>
            <l>derhalb dorft ich ir kein angreifen,</l>
            <l>stunt und mußt einziehen mein pfeifen.</l>
            <l>da sprach zu im der Lucifer:</l>
            <l>ei, du soltst ein bracht haben her,</l>
            <l>wir wolten in balt heimlich machen.</l>
            <l>der teufel antwort zu den sachen:</l>
            <l>hörst du nit, ich forcht mich vor in,</l>
            <l>mit gwalt einen zu füren hin,</l>
            <l>tet aber sonst kein list nit sparn,</l>
            <l>ich dacht etwan in ein zu farn,</l>
            <l>wenn sie an einander zutrunken;</l>
            <l>das mocht auch nit sein nach meim dunken,</l>
            <l>wenns einr eim bracht, sprach: ich kum zuder;</l>
            <l>ei gsegn dirs got, mein lieber bruder,</l>
            <l>sprach der ander. so sie es habent</l>
            <l>einander gsegnt den ganzen abent,</l>
            <l>das ich gar nichts ausrichten kunt,</l>
            <l>wie ein narr hinderm ofen stunt.</l>
            <l>nit weiß ich, wie der lantsknecht schar</l>
            <l>mein hinderm ofen wurt gewar.</l>
            <l>ein lantsknecht sprach zum wirt: verste,</l>
            <l>wirt, balt hinder den ofen ge,</l>
            <l>nim den armen teufel ungraten,</l>
            <l>rupf den und tu in darnach braten.</l>
            <l>der wirt dem ofen tet zu gon,</l>
            <l>da fur ich durch den ofen darvon,</l>
            <l>sie hetten mich sonst gwürgt und grupft,</l>
            <l>gebrüt, mein zotten ausgezupft,</l>
            <l>hetten mich braten, darnach gfreßen.</l>
            <l>derhalb kan ich gar nit ermeßen,</l>
            <l>das uns nütz wer der lantsknecht meng,</l>
            <l>sie machtn uns wol die hell zu eng;</l>
            <l>sie sint mutwillig, ungerüg,</l>
            <l>frech, ungestüm und ungefüg;</l>
            <l>derhalb wer mein rat (tu versten),</l>
            <l>wöllst der lantsknecht gar müßig gen,</l>
            <l>es ist kein war in unsern kram,</l>
            <l>sie freßen uns wol allesam.</l>
            <l>unser keinr sicher bei in wer.</l>
            <l>da antwort im der Lucifer:</l>
            <l>mein Belzebock, und ist das war,</l>
            <l>so wöllen wir forthin fürwar</l>
            <l>nimmermer nach keim lantsknecht fragen,</l>
            <l>sonder wölln uns wie vor betragen</l>
            <l>der spiler, gotslestrer, weinzecher,</l>
            <l>der buler, hurer und ebrecher,</l>
            <l>wuchrer, dieb, mörder und straßrauber;</l>
            <l>auch wöllen wir aufklauben sauber</l>
            <l>die lantfridbrecher und mortbrenner,</l>
            <l>verreter und all schedlich menner,</l>
            <l>münzfelscher und falsche juristen</l>
            <l>und darzu all unglaublos christen,</l>
            <l>verstockt, die nit buß wöllen würken,</l>
            <l>juden, ketzer, heiden und türken,</l>
            <l>gotlos münich, nunnen und pfaffen,</l>
            <l>die wöll wir umb ir unzucht straffen.</l>
            <l>auf das kein unrat uns erwachs</l>
            <l>von den lantsknechten, wünscht Hans Sachs.</l>
          </lg>
        </lg>
      </div>
    </body>
  </text>
</TEI>
