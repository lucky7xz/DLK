<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: Up weck Fläg' spelen sei 'ne Ort von Whist,</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">8</measure>
        <measure type="verses">186</measure>
        <measure type="verses_per_stanza">1-46 2-31 3-9 4-7 5-46 6-31 7-9 8-7</measure>
        <measure type="syllables">1514</measure>
        <measure type="tokens">1178</measure>
        <measure type="characters">6110</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: Up weck Fläg' spelen sei 'ne Ort von Whist,</head>
          <lg rhyme="unknown" type="stanza">
            <l>Up weck Fläg' spelen sei 'ne Ort von Whist,</l>
            <l>De eigentlich ein jeder spelen müßt,</l>
            <l>De wat von des' Ort Spill versteiht,</l>
            <l>Wil des' Ort hellschen lustig geiht.</l>
            <l>Dit Spill, dat spelen ehre acht:</l>
            <l>Vir dragen't Spill ganz ornlich vör,</l>
            <l>Vir anner sitten achter ehr</l>
            <l>Un gewen up de Fehler acht.</l>
            <l>Des' letzten hewwen lange Pipen,</l>
            <l>Un wenn de Spelers sick vergripen,</l>
            <l>Denn wisen s' mit de Pipenspitz:</l>
            <l>»de blanke Bur ward di nicks nütz,</l>
            <l>Ick würd den blanken Buren spelen.«</l>
            <l>Un denn: »Holt doch, dat süll uns fehlen!</l>
            <l>Wo ward'n wi denn sin Forschen slahn?«</l>
            <l>Un wedder denn: »So lat doch gahn!</l>
            <l>Wat hett uns Ruten-Säben dann?«</l>
            <l>Un: »Ne, </l>
            <l>Un: »Ih, bewohr! Na, dat wir nüdlich!</l>
            <l>Wo so denn Trumpf? Sei heww'n jo keinen.«</l>
            <l>Un ok de Spelers alle vir,</l>
            <l>De reden mitenanner düdlich.</l>
            <l>Ein jeder hett so sin Manier,</l>
            <l>De kennt sin Mann denn ganz genau</l>
            <l>Un snitt sin Utspill dornah tau,</l>
            <l>Un denn, natürlich, wenn s' sick nich verstahn,</l>
            <l>Denn ward dat Spill en beten unnerbraken</l>
            <l>Un ward denn richtig dörch irst spraken</l>
            <l>Un kann denn nahsten wider gahn.</l>
            <l>Blot mit Cajenne, Grang un Null,</l>
            <l>Dor ward dat Spill en beten dull,</l>
            <l>Denn dat ward mit Fautpedden spält,</l>
            <l>Un wenn dor ein den richtigen verfehlt</l>
            <l>Un sick nich up den Tritt versteiht</l>
            <l>Un den verkihrten pedden deiht</l>
            <l>Un peddt tau dull</l>
            <l>Un peddt stats Null</l>
            <l>En slichten Grang un wenn he</l>
            <l>En Likdurn peddt gor stats Cajenne,</l>
            <l>Geiht't unner 'n Disch gefährlich her.</l>
            <l>Sei stöten sick de Krüz un Quer,</l>
            <l>Un ick bün nich recht girn dorbi,</l>
            <l>Denn't Ganze ward Schikaneri.</l>
            <l>Doch dese Ort kümmt selten vör,</l>
            <l>Wil dat dat Fautpedd'n un dat Tahren</l>
            <l>Irst möt besonders utmakt warden.</l>
          </lg>
          <lg rhyme="unknown" type="stanza">
            <l>Na, einmal kamm ick nah en Urt,</l>
            <l>De Stadt liggt dicht an de Tollens',</l>
            <l>Dor spelt ick desen Whist denn mit.</l>
            <l>Min Mann, dat was oll Möller Curd,</l>
            <l>Min Achtermann was Bäcker Mens',</l>
            <l>Un de Burmeister un oll Smidt,</l>
            <l>De wiren beid' uns' Gegenpart.</l>
            <l>Na, as nu rümmer gewen ward,</l>
            <l>Dunn seggt oll Smidt: »Na, so as süs.«</l>
            <l>Un as nu all'ns in Ordnung is,</l>
            <l>Dunn seggt oll Curd: »Ick kann't den Herrn</l>
            <l>Nah mine Kort </l>
            <l>Un ward mi up de Tehnen pedden.</l>
            <l>Ick kik nu rin in mine Kort</l>
            <l>Un finn dor söß von eine Ort</l>
            <l>Un segg denn nu: »Na, ick mak Pik.«</l>
            <l>»holt!« röppt min Achtermann tauglik,</l>
            <l>»wat Pik? Hei will jo Grang abs'lut.</l>
            <l>Wenn sei't Herr Curd </l>
            <l>Denn wis't hei Sei, dat hei wat hett.</l>
            <l>Wi spelen Grang: nu man herut!«</l>
            <l>Dat durt nich lang, dunn bün ick an,</l>
            <l>Ick spel Pik-Dam un krig den Stich.</l>
            <l>»man wider«, seggt min Äd', Herr Curd.</l>
            <l>Ick spel nu Kreuz, hei kickt mi an.</l>
            <l>»herr«, seggt hei, »dat verstah ick nich,</l>
            <l>Ick segg: Man wider, wider furt!</l>
            <l>Un Sei, Sei spälen mi Kreuz-Säben?«</l>
            <l>»ja«, seggt min Achtermann, »Sei möten</l>
            <l>En beten beter Achtung gewen</l>
            <l>Un up dat hüren, wat hei will.«</l>
          </lg>
          <lg rhyme="unknown" type="stanza">
            <l>Dat nächstemal kümmt Trumpf in't Spill.</l>
            <l>Oll Curd, de ward mi eklig stöten</l>
            <l>Un seggt dortau: »Na, man herut!«</l>
            <l>Un ick spel Ruten-König ut.</l>
            <l>De König, de behöllt den Stich,</l>
            <l>Un Curd, de seggt: »Verstahn Sei nich?</l>
            <l>Ick segg tau Sei: Nu man herut!«</l>
            <l>»wo«, segg ick, »ick verstah Sei – ja!«</l>
            <l>Un spel de Dam in Ruten nah.</l>
          </lg>
          <lg rhyme="unknown" type="stanza">
            <l>Dunn smitt oll Curd de Korten hen</l>
            <l>Un springt vör Bosheit hell in En'n</l>
            <l>Un röppt dortau in vulle Wut:</l>
            <l>»sei spelen just so as en Snider,</l>
            <l>Mit Sei spel jo der Deuwel wider!</l>
            <l>All dreimal segg ick: Man herut!</l>
            <l>Un spelt doch keinen Trumpf nich ut.«</l>
          </lg>
          <lg rhyme="unknown" type="stanza">
            <l>Up weck Fläg' spelen sei 'ne Ort von Whist,</l>
            <l>De eigentlich ein jeder spelen müßt,</l>
            <l>De wat von des' Ort Spill versteiht,</l>
            <l>Wil des' Ort hellschen lustig geiht.</l>
            <l>Dit Spill, dat spelen ehre acht:</l>
            <l>Vir dragen't Spill ganz ornlich vör,</l>
            <l>Vir anner sitten achter ehr</l>
            <l>Un gewen up de Fehler acht.</l>
            <l>Des' letzten hewwen lange Pipen,</l>
            <l>Un wenn de Spelers sick vergripen,</l>
            <l>Denn wisen s' mit de Pipenspitz:</l>
            <l>»de blanke Bur ward di nicks nütz,</l>
            <l>Ick würd den blanken Buren spelen.«</l>
            <l>Un denn: »Holt doch, dat süll uns fehlen!</l>
            <l>Wo ward'n wi denn sin Forschen slahn?«</l>
            <l>Un wedder denn: »So lat doch gahn!</l>
            <l>Wat hett uns Ruten-Säben dann?«</l>
            <l>Un: »Ne, </l>
            <l>Un: »Ih, bewohr! Na, dat wir nüdlich!</l>
            <l>Wo so denn Trumpf? Sei heww'n jo keinen.«</l>
            <l>Un ok de Spelers alle vir,</l>
            <l>De reden mitenanner düdlich.</l>
            <l>Ein jeder hett so sin Manier,</l>
            <l>De kennt sin Mann denn ganz genau</l>
            <l>Un snitt sin Utspill dornah tau,</l>
            <l>Un denn, natürlich, wenn s' sick nich verstahn,</l>
            <l>Denn ward dat Spill en beten unnerbraken</l>
            <l>Un ward denn richtig dörch irst spraken</l>
            <l>Un kann denn nahsten wider gahn.</l>
            <l>Blot mit Cajenne, Grang un Null,</l>
            <l>Dor ward dat Spill en beten dull,</l>
            <l>Denn dat ward mit Fautpedden spält,</l>
            <l>Un wenn dor ein den richtigen verfehlt</l>
            <l>Un sick nich up den Tritt versteiht</l>
            <l>Un den verkihrten pedden deiht</l>
            <l>Un peddt tau dull</l>
            <l>Un peddt stats Null</l>
            <l>En slichten Grang un wenn he</l>
            <l>En Likdurn peddt gor stats Cajenne,</l>
            <l>Geiht't unner 'n Disch gefährlich her.</l>
            <l>Sei stöten sick de Krüz un Quer,</l>
            <l>Un ick bün nich recht girn dorbi,</l>
            <l>Denn't Ganze ward Schikaneri.</l>
            <l>Doch dese Ort kümmt selten vör,</l>
            <l>Wil dat dat Fautpedd'n un dat Tahren</l>
            <l>Irst möt besonders utmakt warden.</l>
          </lg>
          <lg rhyme="unknown" type="stanza">
            <l>Na, einmal kamm ick nah en Urt,</l>
            <l>De Stadt liggt dicht an de Tollens',</l>
            <l>Dor spelt ick desen Whist denn mit.</l>
            <l>Min Mann, dat was oll Möller Curd,</l>
            <l>Min Achtermann was Bäcker Mens',</l>
            <l>Un de Burmeister un oll Smidt,</l>
            <l>De wiren beid' uns' Gegenpart.</l>
            <l>Na, as nu rümmer gewen ward,</l>
            <l>Dunn seggt oll Smidt: »Na, so as süs.«</l>
            <l>Un as nu all'ns in Ordnung is,</l>
            <l>Dunn seggt oll Curd: »Ick kann't den Herrn</l>
            <l>Nah mine Kort </l>
            <l>Un ward mi up de Tehnen pedden.</l>
            <l>Ick kik nu rin in mine Kort</l>
            <l>Un finn dor söß von eine Ort</l>
            <l>Un segg denn nu: »Na, ick mak Pik.«</l>
            <l>»holt!« röppt min Achtermann tauglik,</l>
            <l>»wat Pik? Hei will jo Grang abs'lut.</l>
            <l>Wenn sei't Herr Curd </l>
            <l>Denn wis't hei Sei, dat hei wat hett.</l>
            <l>Wi spelen Grang: nu man herut!«</l>
            <l>Dat durt nich lang, dunn bün ick an,</l>
            <l>Ick spel Pik-Dam un krig den Stich.</l>
            <l>»man wider«, seggt min Äd', Herr Curd.</l>
            <l>Ick spel nu Kreuz, hei kickt mi an.</l>
            <l>»herr«, seggt hei, »dat verstah ick nich,</l>
            <l>Ick segg: Man wider, wider furt!</l>
            <l>Un Sei, Sei spälen mi Kreuz-Säben?«</l>
            <l>»ja«, seggt min Achtermann, »Sei möten</l>
            <l>En beten beter Achtung gewen</l>
            <l>Un up dat hüren, wat hei will.«</l>
          </lg>
          <lg rhyme="unknown" type="stanza">
            <l>Dat nächstemal kümmt Trumpf in't Spill.</l>
            <l>Oll Curd, de ward mi eklig stöten</l>
            <l>Un seggt dortau: »Na, man herut!«</l>
            <l>Un ick spel Ruten-König ut.</l>
            <l>De König, de behöllt den Stich,</l>
            <l>Un Curd, de seggt: »Verstahn Sei nich?</l>
            <l>Ick segg tau Sei: Nu man herut!«</l>
            <l>»wo«, segg ick, »ick verstah Sei – ja!«</l>
            <l>Un spel de Dam in Ruten nah.</l>
          </lg>
          <lg rhyme="unknown" type="stanza">
            <l>Dunn smitt oll Curd de Korten hen</l>
            <l>Un springt vör Bosheit hell in En'n</l>
            <l>Un röppt dortau in vulle Wut:</l>
            <l>»sei spelen just so as en Snider,</l>
            <l>Mit Sei spel jo der Deuwel wider!</l>
            <l>All dreimal segg ick: Man herut!</l>
            <l>Un spelt doch keinen Trumpf nich ut.«</l>
          </lg>
        </lg>
      </div>
    </body>
  </text>
</TEI>
