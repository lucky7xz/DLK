<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: Weest, wu de Weg to de Mähltunn geiht,</title>
        <author>
          <persName>
            <surname>Brinckman</surname>
            <forename>John</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">24</measure>
        <measure type="verses">96</measure>
        <measure type="verses_per_stanza">1-4 2-4 3-4 4-4 5-4 6-4 7-4 8-4 9-4 10-4 11-4 12-4 13-4 14-4 15-4 16-4 17-4 18-4 19-4 20-4 21-4 22-4 23-4 24-4</measure>
        <measure type="syllables">784</measure>
        <measure type="tokens">658</measure>
        <measure type="characters">3256</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: Weest, wu de Weg to de Mähltunn geiht,</head>
          <lg rhyme="unknown" type="stanza">
            <l>Weest, wu de Weg to de Mähltunn geiht,</l>
            <l>to sonn vull Tunn? Hak du man drist</l>
            <l>vör Däu un Dag' bet in de Nacht,</l>
            <l>bet Stirn an Stirn sick baben wist.</l>
          </lg>
          <lg rhyme="unknown" type="stanza">
            <l>Kik di nich üm un bliw nich stahn,</l>
            <l>hak du din Fohr man vörwartsch frisch –</l>
            <l>nahst führst dat Kurn du in din Schün,</l>
            <l>dreggt Moder Mählgrütt uppen Disch.</l>
          </lg>
          <lg rhyme="unknown" type="stanza">
            <l>Weest, wu de Weg tüm Daler is?</l>
            <l>De geiht hart achter't Penningstück,</l>
            <l>un wen nich up'n Penning süht,</l>
            <l>kriggt nie keen Dalers in sin Fick.</l>
          </lg>
          <lg rhyme="unknown" type="stanza">
            <l>Wu geiht de Weg to Sünndagsrauh?</l>
            <l>Man ümmer nah de Warkeldag',</l>
            <l>de Warkstäd dörch un't Ackerfeld –</l>
            <l>denn is för'n Sünndag gor keen Frag.</l>
          </lg>
          <lg rhyme="unknown" type="stanza">
            <l>Sünnabens is he nich wid af;</l>
            <l>kik eens, wat deckt dor Moder to?</l>
            <l>Dat is 'n frisch Stück Ossenfleesch –</l>
            <l>un Ris un Plummen sünd dat jo.</l>
          </lg>
          <lg rhyme="unknown" type="stanza">
            <l>Weest, wu de Weg to Armot geiht?</l>
            <l>Kik du man hen nah jeden Krog,</l>
            <l>gah nich vörbi, dor's 'n goden Sluck</l>
            <l>un ok Scharwenzelkorten nog.</l>
          </lg>
          <lg rhyme="unknown" type="stanza">
            <l>Een Sack hängt in den letzten Krog,</l>
            <l>nimm mit em nah den letzten Sluck,</l>
            <l>wenn't wider geiht. Oll Vagelbunt,</l>
            <l>wat lett de Bädelsack di smuck!</l>
          </lg>
          <lg rhyme="unknown" type="stanza">
            <l>Un kümmst du wu een'n Born vörbi,</l>
            <l>denn mak dor holl du man din Hand</l>
            <l>un drink, so väl du kannst un magst,</l>
            <l>du drinkst di doch nich to Verstand.</l>
          </lg>
          <lg rhyme="unknown" type="stanza">
            <l>Wu geiht de recht Weg hen to Ihr</l>
            <l>un sonn schön ruhig Öller denn?</l>
            <l>Grad ut, grad to, holl man din Mat,</l>
            <l>din Schülligkeit do – denn kümmst hen!</l>
          </lg>
          <lg rhyme="unknown" type="stanza">
            <l>Un kümmst du, wu de Weg sick krüzt,</l>
            <l>un weest nich recht, ob hül ob hott,</l>
            <l>denn holl man still un frag din Hart,</l>
            <l>dat spreckt ok platt, denn gah mit Gott!</l>
          </lg>
          <lg rhyme="unknown" type="stanza">
            <l>Wu geiht nah'n Kirchhoff hen de Weg?</l>
            <l>Dat so wat een noch fragen kann!</l>
            <l>Gah, wu du wist, du geihst nich üm,</l>
            <l>dor kümmt toletz een jeder an.</l>
          </lg>
          <lg rhyme="unknown" type="stanza">
            <l>Man dor is noch väl bi vermakt;</l>
            <l>glöw du min'n Rat, glöw du min Wurt:</l>
            <l>In Gottsfurcht gah du jo din Strat,</l>
            <l>sonn Graff hett noch 'ne Achterpurt!</l>
          </lg>
          <lg rhyme="unknown" type="stanza">
            <l>Weest, wu de Weg to de Mähltunn geiht,</l>
            <l>to sonn vull Tunn? Hak du man drist</l>
            <l>vör Däu un Dag' bet in de Nacht,</l>
            <l>bet Stirn an Stirn sick baben wist.</l>
          </lg>
          <lg rhyme="unknown" type="stanza">
            <l>Kik di nich üm un bliw nich stahn,</l>
            <l>hak du din Fohr man vörwartsch frisch –</l>
            <l>nahst führst dat Kurn du in din Schün,</l>
            <l>dreggt Moder Mählgrütt uppen Disch.</l>
          </lg>
          <lg rhyme="unknown" type="stanza">
            <l>Weest, wu de Weg tüm Daler is?</l>
            <l>De geiht hart achter't Penningstück,</l>
            <l>un wen nich up'n Penning süht,</l>
            <l>kriggt nie keen Dalers in sin Fick.</l>
          </lg>
          <lg rhyme="unknown" type="stanza">
            <l>Wu geiht de Weg to Sünndagsrauh?</l>
            <l>Man ümmer nah de Warkeldag',</l>
            <l>de Warkstäd dörch un't Ackerfeld –</l>
            <l>denn is för'n Sünndag gor keen Frag.</l>
          </lg>
          <lg rhyme="unknown" type="stanza">
            <l>Sünnabens is he nich wid af;</l>
            <l>kik eens, wat deckt dor Moder to?</l>
            <l>Dat is 'n frisch Stück Ossenfleesch –</l>
            <l>un Ris un Plummen sünd dat jo.</l>
          </lg>
          <lg rhyme="unknown" type="stanza">
            <l>Weest, wu de Weg to Armot geiht?</l>
            <l>Kik du man hen nah jeden Krog,</l>
            <l>gah nich vörbi, dor's 'n goden Sluck</l>
            <l>un ok Scharwenzelkorten nog.</l>
          </lg>
          <lg rhyme="unknown" type="stanza">
            <l>Een Sack hängt in den letzten Krog,</l>
            <l>nimm mit em nah den letzten Sluck,</l>
            <l>wenn't wider geiht. Oll Vagelbunt,</l>
            <l>wat lett de Bädelsack di smuck!</l>
          </lg>
          <lg rhyme="unknown" type="stanza">
            <l>Un kümmst du wu een'n Born vörbi,</l>
            <l>denn mak dor holl du man din Hand</l>
            <l>un drink, so väl du kannst un magst,</l>
            <l>du drinkst di doch nich to Verstand.</l>
          </lg>
          <lg rhyme="unknown" type="stanza">
            <l>Wu geiht de recht Weg hen to Ihr</l>
            <l>un sonn schön ruhig Öller denn?</l>
            <l>Grad ut, grad to, holl man din Mat,</l>
            <l>din Schülligkeit do – denn kümmst hen!</l>
          </lg>
          <lg rhyme="unknown" type="stanza">
            <l>Un kümmst du, wu de Weg sick krüzt,</l>
            <l>un weest nich recht, ob hül ob hott,</l>
            <l>denn holl man still un frag din Hart,</l>
            <l>dat spreckt ok platt, denn gah mit Gott!</l>
          </lg>
          <lg rhyme="unknown" type="stanza">
            <l>Wu geiht nah'n Kirchhoff hen de Weg?</l>
            <l>Dat so wat een noch fragen kann!</l>
            <l>Gah, wu du wist, du geihst nich üm,</l>
            <l>dor kümmt toletz een jeder an.</l>
          </lg>
          <lg rhyme="unknown" type="stanza">
            <l>Man dor is noch väl bi vermakt;</l>
            <l>glöw du min'n Rat, glöw du min Wurt:</l>
            <l>In Gottsfurcht gah du jo din Strat,</l>
            <l>sonn Graff hett noch 'ne Achterpurt!</l>
          </lg>
        </lg>
      </div>
    </body>
  </text>
</TEI>
