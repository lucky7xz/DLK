<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: Int Lindner Moor dar steit en Hütt.</title>
        <author>
          <persName>
            <surname>Groth</surname>
            <forename>Klaus</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">88</measure>
        <measure type="verses">432</measure>
        <measure type="verses_per_stanza">1-4 2-4 3-6 4-4 5-6 6-2 7-2 8-2 9-14 10-4 11-2 12-2 13-10 14-2 15-22 16-8 17-2 18-4 19-2 20-6 21-14 22-10 23-2 24-6 25-2 26-2 27-2 28-2 29-2 30-4 31-4 32-4 33-4 34-4 35-4 36-4 37-4 38-4 39-4 40-4 41-4 42-4 43-8 44-6 45-4 46-4 47-6 48-4 49-6 50-2 51-2 52-2 53-14 54-4 55-2 56-2 57-10 58-2 59-22 60-8 61-2 62-4 63-2 64-6 65-14 66-10 67-2 68-6 69-2 70-2 71-2 72-2 73-2 74-4 75-4 76-4 77-4 78-4 79-4 80-4 81-4 82-4 83-4 84-4 85-4 86-4 87-8 88-6</measure>
        <measure type="syllables">3224</measure>
        <measure type="tokens">2572</measure>
        <measure type="characters">12372</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1859</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: Int Lindner Moor dar steit en Hütt.</head>
          <lg rhyme="unknown" type="stanza">
            <l>Int Lindner Moor dar steit en Hütt.</l>
            <l>Wer is de Ol de buten sitt</l>
            <l>In bloten Kopp mit swarte Haar,</l>
            <l>As Törf so brun un sunderbar?</l>
          </lg>
          <lg rhyme="unknown" type="stanza">
            <l>So sitt he op en groten Bült,</l>
            <l>As weer't en gaten koppern Bild,</l>
            <l>De Backen vun de Sünn vergüldt,</l>
            <l>De witten Ogen lopt em wild.</l>
          </lg>
          <lg rhyme="unknown" type="stanza">
            <l>Wat makt he hier int Lindner Moor?</l>
            <l>Dats Allens brun un wild un sor,</l>
            <l>Dar wasst keen Bom in deepen Sump,</l>
            <l>Dar schrigt de Pocken holl un dump,</l>
            <l>Dar kikt des Morgens ut den Dak</l>
            <l>Keen Hütt, as diss, ut Soden makt.</l>
          </lg>
          <lg rhyme="unknown" type="stanza">
            <l>De Moorlüd hebbt all Fierabnd</l>
            <l>Un wannert dœr de Heid tosam,</l>
            <l>De Schüffeln blinkert wit hendal,</l>
            <l>Dat ganze Moor is still un kahl.</l>
          </lg>
          <lg rhyme="unknown" type="stanza">
            <l>De Ole süht ni hęr ni hin,</l>
            <l>He süht man jümmer in de Sünn;</l>
            <l>De farvt de Höchden gold un gęl</l>
            <l>Un inne wide Feern en Mœl,</l>
            <l>Un treckt sik in en sülwern Strahl</l>
            <l>Bi Büsum still na't Haf hendal.</l>
          </lg>
          <lg rhyme="unknown" type="stanza">
            <l>Wo süht he na? un folt de Hann'?</l>
            <l>Un röhrt de Lippen dann un wann?</l>
          </lg>
          <lg rhyme="unknown" type="stanza">
            <l>Un sä he di ok lud un klar,</l>
            <l>Wat he der brummt so sunnerbar:</l>
          </lg>
          <lg rhyme="unknown" type="stanza">
            <l>Du meenst, he harr di wat vertellt</l>
            <l>Vun Babel ut de Ünnerwelt.</l>
          </lg>
          <lg rhyme="unknown" type="stanza">
            <l>Do keem dar Een de Heid hentlank</l>
            <l>Mit mischen Kętels spegelblank,</l>
            <l>De Backen ębn so mischengęl,</l>
            <l>Dat Haar so swart as Sott un Kœl.</l>
            <l>De gung al oft den krusen Weg,</l>
            <l>De bruk keen Kluwer un keen Stegg.</l>
            <l>De keem de brune Heid hendal,</l>
            <l>As bruk he nich den Borrn enmal.</l>
            <l>De Hœv hett Flünk, dat Fahl hett Been,</l>
            <l>Hest du en Minschen flegen sehn?</l>
            <l>Un sett he œwern Gröv so slank,</l>
            <l>So klirrn de Kętels gęl un blank,</l>
            <l>Denn glinstern em de Ogn un Tähn</l>
            <l>As Ębenholt un Elfenbeen.</l>
          </lg>
          <lg rhyme="unknown" type="stanza">
            <l>De Ole sitt un süht em kam</l>
            <l>Un drückt de magern Hann' tosam,</l>
            <l>Un as he so na'n Hęben süht,</l>
            <l>So ward he fründli still un blid.</l>
          </lg>
          <lg rhyme="unknown" type="stanza">
            <l>Man noch en Sprunk un wücke Schritt,</l>
            <l>So steit de Junge vœr de Hütt.</l>
          </lg>
          <lg rhyme="unknown" type="stanza">
            <l>Ut Lumpen kikt de fine Hut</l>
            <l>Vun Hals un brede Schullern rut,</l>
          </lg>
          <lg rhyme="unknown" type="stanza">
            <l>Un wille Kraft un Æwermoth</l>
            <l>De krüs't de Lippen small un roth.</l>
            <l>Doch steit he vœr sin Ole blöd</l>
            <l>Un sinni op sin nakten Föt,</l>
            <l>De ębn noch dœr de Heiloh gingn,</l>
            <l>As kunn keen isen Kęd se dwingn.</l>
            <l>He leggt de Arms vœrkrüz tohop</l>
            <l>Un bögt den willen krusen Kopp,</l>
            <l>De em de Ole sach beröhrt</l>
            <l>Un lang in fremde Sprak beswört.</l>
          </lg>
          <lg rhyme="unknown" type="stanza">
            <l>Denn harrn se sik bi beide Hann'</l>
            <l>Un seegn sik, o wadenni! an.</l>
          </lg>
          <lg rhyme="unknown" type="stanza">
            <l>Hest du en ole Moder sehn?</l>
            <l>Se sitt un spinnt, alleen, alleen,</l>
            <l>Se sitt un spinnt de ganze Dag,</l>
            <l>Un liggt un gruwelt Nach vœr Nach;</l>
            <l>Se firt ęr Wihnacht blot mit Weenn,</l>
            <l>Un firt ęr Ostern noch alleen,</l>
            <l>Un Summers inne warme Sünn,</l>
            <l>So sitt se noch alleen to spinn'.</l>
            <l>Un wedder is de Winter dar:</l>
            <l>Du lewe Gott – dat drütte Jahr!</l>
            <l>De stillen Winterabnds begünnt,</l>
            <l>Se sitt der noch alleen un spinnt.</l>
            <l>De Snee de knarrt vun menni Tritt,</l>
            <l>De Een man blot is nich dermit,</l>
            <l>De is so wit, Gott weet wohin,</l>
            <l>Un se mutt weenn un spinn' un spinn'.</l>
            <l>Dar – hör! dar kumt en Schritt hentlank,</l>
            <l>De hett dat ili, na de Gank,</l>
            <l>De hett wul noch wat Wichtigs vœr,</l>
            <l>De – hör! de kumt an unse Dœr –</l>
            <l>Un langs de Dęl – wer schull dat węn?</l>
            <l>Moder, – hol op! dat is din Sœn!</l>
          </lg>
          <lg rhyme="unknown" type="stanza">
            <l>Unruh Hans Krüschan, seggt de Ol,</l>
            <l>So büst du dar? Ik dach dat wul!</l>
            <l>Du harrst mi seggt, dœr Busch un Brok,</l>
            <l>Du harrst mi seggt, dœr Für un Rok,</l>
            <l>Dœr Noth un Dod, dœr Bęk un Bach,</l>
            <l>So weerst du hier ton längsten Dag.</l>
            <l>Un noch is Tid: sitt dal! nimm an!</l>
            <l>Noch is de Sünn ni ünnergan.</l>
          </lg>
          <lg rhyme="unknown" type="stanza">
            <l>Wa wunnerli! Wat weer't en Sprak!</l>
            <l>En Dütsch, as weer't in Babel makt!</l>
          </lg>
          <lg rhyme="unknown" type="stanza">
            <l>Un darmit krop he in de Hütt,</l>
            <l>Un hal en Kassen, wücke Pütt,</l>
            <l>En Kętel, Fürtüg, Heid un Stroh,</l>
            <l>Un bald, so brenn dat lichterloh.</l>
          </lg>
          <lg rhyme="unknown" type="stanza">
            <l>Unruh Hans Krüschan! süh darhin!</l>
            <l>Int Water dukt de gollne Sünn.</l>
          </lg>
          <lg rhyme="unknown" type="stanza">
            <l>Ik heff ęr będt vun Himmel to Eer,</l>
            <l>Dat se di sęker to mi föhr</l>
            <l>Dœr Murt un Moor, dœr Pohl un Pahl,</l>
            <l>Un di vergoll mit gollen Strahl,</l>
            <l>Un dat de Gadschi di nich bunn',</l>
            <l>Wo Se den Weg ni to di funn'.</l>
          </lg>
          <lg rhyme="unknown" type="stanza">
            <l>Sühst du de Spitz dar achtern Dorn?</l>
            <l>Dat is de Heider Klockenthorn!</l>
            <l>Ik seeg em nie int Abendroth,</l>
            <l>So kakt un brennt mi all dat Blot.</l>
            <l>Dar heff ik sęten in en Lock,</l>
            <l>Dar weer ik kędt an Pahl un Block,</l>
            <l>Dar weer ik fastsmędt an en Pahl,</l>
            <l>Dar keem ni Sünn noch Maan hendal.</l>
            <l>Du weerst noch niet in düssen Lęben,</l>
            <l>Ik harr di kum din Nam eerst gęben:</l>
            <l>»unruh Hans Krüschan.« Vœr de Hütt,</l>
            <l>Hier oppe Stell, wo ik nu sitt,</l>
            <l>Dar seet din Mutter oppe Bank,</l>
            <l>En Rumnitscheie blink un blank:</l>
          </lg>
          <lg rhyme="unknown" type="stanza">
            <l>Do keem de Kassak – hö! ik wuss,</l>
            <l>He brenn vœr Lust, he lach vœr Lust:</l>
            <l>So stat de Tiger inne Wuth!</l>
            <l>He slog toeerst: ik drop em gut!</l>
            <l>Hier is dat Biel, dar is de Murt,</l>
            <l>Wo nu de Knaken fult un smurrt.</l>
            <l>Se hebbt mi halt un mi verhört,</l>
            <l>Ik heff man seggt, ik harr mi węhrt,</l>
            <l>Un keem der'n Kassak noch so grot</l>
            <l>Un fat ęr an – ik slog em dot.</l>
          </lg>
          <lg rhyme="unknown" type="stanza">
            <l>Un as ik loskeem heff ik söch:</l>
            <l>Kassaks un Rumnitscheie weg!</l>
          </lg>
          <lg rhyme="unknown" type="stanza">
            <l>De Ole seet un sweeg en Stot,</l>
            <l>Un heel de magern Hann' in Schot,</l>
            <l>Un schütt den Kopp, un wat he mak,</l>
            <l>Un mummel wedder'n fremde Sprak.</l>
            <l>Am Ende keek he inne Sünn</l>
            <l>Un stunn, as muss he sik besinn'.</l>
          </lg>
          <lg rhyme="unknown" type="stanza">
            <l>Denn slot he sach den Kassen op,</l>
            <l>Un sammel mank den Plünn herum</l>
          </lg>
          <lg rhyme="unknown" type="stanza">
            <l>Un bunn en roden Dok um Kopp,</l>
            <l>En bunten Gurt um Liv herum</l>
          </lg>
          <lg rhyme="unknown" type="stanza">
            <l>Un rich sik hoch un füri op,</l>
            <l>Un swunk en bunten Stock herum –</l>
          </lg>
          <lg rhyme="unknown" type="stanza">
            <l>De Sünn de keek noch ębn herop,</l>
            <l>Dat ganze Moor weer still un stumm, –</l>
          </lg>
          <lg rhyme="unknown" type="stanza">
            <l>Wa wunnerli war't alltohop,</l>
            <l>As he nu sung, as he nu brumm!</l>
          </lg>
          <lg rhyme="unknown" type="stanza">
            <l>Treckst du hin na't Westen?</l>
            <l>Treckst du na de See?</l>
            <l>Du büst Himmelskönig,</l>
            <l>Ik Obaroree.</l>
          </lg>
          <lg rhyme="unknown" type="stanza">
            <l>Zepter vun Iskander</l>
            <l>Gung vun Hand to Hand:</l>
            <l>Trocken in den Nębel</l>
            <l>Rut ut Morgenland.</l>
          </lg>
          <lg rhyme="unknown" type="stanza">
            <l>Reckt en Barg na'n Himmel,</l>
            <l>Baben blitzt de Snee,</l>
            <l>Schickt de Water alle</l>
            <l>Na de grote See.</l>
          </lg>
          <lg rhyme="unknown" type="stanza">
            <l>Trocken as de Wulken</l>
            <l>Hoch ut Asia,</l>
            <l>Swarte Granegina</l>
            <l>Trock uns achterna.</l>
          </lg>
          <lg rhyme="unknown" type="stanza">
            <l>Water wasst int Lopen,</l>
            <l>Wulken füllt de See:</l>
            <l>Wo's din Volk, Obaro,</l>
            <l>Segg, Obaroree?</l>
          </lg>
          <lg rhyme="unknown" type="stanza">
            <l>As de Steern an Hęben</l>
            <l>Weern wi antosehn,</l>
            <l>As de Sünn an Abend</l>
            <l>Sta ik hier alleen.</l>
          </lg>
          <lg rhyme="unknown" type="stanza">
            <l>Schickst du Himmelskönig</l>
            <l>Mi din letzten Strahl,</l>
            <l>Legg ik – hör! Iskander!</l>
            <l>Nu din Zepter dal.</l>
          </lg>
          <lg rhyme="unknown" type="stanza">
            <l>Sühst du se int Westen?</l>
            <l>Grote Himmelsree?</l>
            <l>Sünd se achtert Water?</l>
            <l>Achter de grote See?</l>
          </lg>
          <lg rhyme="unknown" type="stanza">
            <l>Bün so möd vunt Töben,</l>
            <l>Kann ni achterna,</l>
            <l>Lat min Sœn se söken</l>
            <l>In Amerika.</l>
          </lg>
          <lg rhyme="unknown" type="stanza">
            <l>Föhr du em un Alle,</l>
            <l>Wis' du em de Bahn,</l>
            <l>Bring du em in Purpur</l>
            <l>Na'n Takt-i-Suleiman.</l>
          </lg>
          <lg rhyme="unknown" type="stanza">
            <l>Reckt de Barg na'n Hęben,</l>
            <l>Baben blitzt de Snee,</l>
            <l>Baben lat em glänzen</l>
            <l>As du, Himmelsree!</l>
          </lg>
          <lg rhyme="unknown" type="stanza">
            <l>As de düstern Wulken</l>
            <l>Um din gollne Kron,</l>
            <l>Sta sin Volk versammelt</l>
            <l>Um sin blanken Thron!</l>
          </lg>
          <lg rhyme="unknown" type="stanza">
            <l>Hör mi, Himmelskönig,</l>
            <l>Hör mi oppe Knee,</l>
            <l>Eenmal noch beswör ik</l>
            <l>Di as Obaroree!</l>
          </lg>
          <lg rhyme="unknown" type="stanza">
            <l>De Sünn versteek de letzte Strahl,</l>
            <l>Se smeten sik int Reethgras dal,</l>
            <l>De Nęwel lę sik dick opt Moor,</l>
            <l>De Pocken quarken dump int Rohr,</l>
            <l>Dat Für dat flacker gęl un swach,</l>
            <l>Allębn un dämmri keem de Nach,</l>
            <l>De Steern de trocken still un blaß,</l>
            <l>Se legen still int kole Gras. –</l>
          </lg>
          <lg rhyme="unknown" type="stanza">
            <l>De Hütt is lang aln Dutten Bült,</l>
            <l>De Rüschen wasst dar grot un wild,</l>
            <l>De Moorkuhl is en swarten Sump,</l>
            <l>Dar fleit de Unken holl un dump,</l>
            <l>Int Lackreep brödt de wille Aant:</l>
            <l>Dar hett vœr Tidn en König wahnt.</l>
          </lg>
          <lg rhyme="unknown" type="stanza">
            <l>Int Lindner Moor dar steit en Hütt.</l>
            <l>Wer is de Ol de buten sitt</l>
            <l>In bloten Kopp mit swarte Haar,</l>
            <l>As Törf so brun un sunderbar?</l>
          </lg>
          <lg rhyme="unknown" type="stanza">
            <l>So sitt he op en groten Bült,</l>
            <l>As weer't en gaten koppern Bild,</l>
            <l>De Backen vun de Sünn vergüldt,</l>
            <l>De witten Ogen lopt em wild.</l>
          </lg>
          <lg rhyme="unknown" type="stanza">
            <l>Wat makt he hier int Lindner Moor?</l>
            <l>Dats Allens brun un wild un sor,</l>
            <l>Dar wasst keen Bom in deepen Sump,</l>
            <l>Dar schrigt de Pocken holl un dump,</l>
            <l>Dar kikt des Morgens ut den Dak</l>
            <l>Keen Hütt, as diss, ut Soden makt.</l>
          </lg>
          <lg rhyme="unknown" type="stanza">
            <l>De Moorlüd hebbt all Fierabnd</l>
            <l>Un wannert dœr de Heid tosam,</l>
            <l>De Schüffeln blinkert wit hendal,</l>
            <l>Dat ganze Moor is still un kahl.</l>
          </lg>
          <lg rhyme="unknown" type="stanza">
            <l>De Ole süht ni hęr ni hin,</l>
            <l>He süht man jümmer in de Sünn;</l>
            <l>De farvt de Höchden gold un gęl</l>
            <l>Un inne wide Feern en Mœl,</l>
            <l>Un treckt sik in en sülwern Strahl</l>
            <l>Bi Büsum still na't Haf hendal.</l>
          </lg>
          <lg rhyme="unknown" type="stanza">
            <l>Wo süht he na? un folt de Hann'?</l>
            <l>Un röhrt de Lippen dann un wann?</l>
          </lg>
          <lg rhyme="unknown" type="stanza">
            <l>Un sä he di ok lud un klar,</l>
            <l>Wat he der brummt so sunnerbar:</l>
          </lg>
          <lg rhyme="unknown" type="stanza">
            <l>Du meenst, he harr di wat vertellt</l>
            <l>Vun Babel ut de Ünnerwelt.</l>
          </lg>
          <lg rhyme="unknown" type="stanza">
            <l>Do keem dar Een de Heid hentlank</l>
            <l>Mit mischen Kętels spegelblank,</l>
            <l>De Backen ębn so mischengęl,</l>
            <l>Dat Haar so swart as Sott un Kœl.</l>
            <l>De gung al oft den krusen Weg,</l>
            <l>De bruk keen Kluwer un keen Stegg.</l>
            <l>De keem de brune Heid hendal,</l>
            <l>As bruk he nich den Borrn enmal.</l>
            <l>De Hœv hett Flünk, dat Fahl hett Been,</l>
            <l>Hest du en Minschen flegen sehn?</l>
            <l>Un sett he œwern Gröv so slank,</l>
            <l>So klirrn de Kętels gęl un blank,</l>
            <l>Denn glinstern em de Ogn un Tähn</l>
            <l>As Ębenholt un Elfenbeen.</l>
          </lg>
          <lg rhyme="unknown" type="stanza">
            <l>De Ole sitt un süht em kam</l>
            <l>Un drückt de magern Hann' tosam,</l>
            <l>Un as he so na'n Hęben süht,</l>
            <l>So ward he fründli still un blid.</l>
          </lg>
          <lg rhyme="unknown" type="stanza">
            <l>Man noch en Sprunk un wücke Schritt,</l>
            <l>So steit de Junge vœr de Hütt.</l>
          </lg>
          <lg rhyme="unknown" type="stanza">
            <l>Ut Lumpen kikt de fine Hut</l>
            <l>Vun Hals un brede Schullern rut,</l>
          </lg>
          <lg rhyme="unknown" type="stanza">
            <l>Un wille Kraft un Æwermoth</l>
            <l>De krüs't de Lippen small un roth.</l>
            <l>Doch steit he vœr sin Ole blöd</l>
            <l>Un sinni op sin nakten Föt,</l>
            <l>De ębn noch dœr de Heiloh gingn,</l>
            <l>As kunn keen isen Kęd se dwingn.</l>
            <l>He leggt de Arms vœrkrüz tohop</l>
            <l>Un bögt den willen krusen Kopp,</l>
            <l>De em de Ole sach beröhrt</l>
            <l>Un lang in fremde Sprak beswört.</l>
          </lg>
          <lg rhyme="unknown" type="stanza">
            <l>Denn harrn se sik bi beide Hann'</l>
            <l>Un seegn sik, o wadenni! an.</l>
          </lg>
          <lg rhyme="unknown" type="stanza">
            <l>Hest du en ole Moder sehn?</l>
            <l>Se sitt un spinnt, alleen, alleen,</l>
            <l>Se sitt un spinnt de ganze Dag,</l>
            <l>Un liggt un gruwelt Nach vœr Nach;</l>
            <l>Se firt ęr Wihnacht blot mit Weenn,</l>
            <l>Un firt ęr Ostern noch alleen,</l>
            <l>Un Summers inne warme Sünn,</l>
            <l>So sitt se noch alleen to spinn'.</l>
            <l>Un wedder is de Winter dar:</l>
            <l>Du lewe Gott – dat drütte Jahr!</l>
            <l>De stillen Winterabnds begünnt,</l>
            <l>Se sitt der noch alleen un spinnt.</l>
            <l>De Snee de knarrt vun menni Tritt,</l>
            <l>De Een man blot is nich dermit,</l>
            <l>De is so wit, Gott weet wohin,</l>
            <l>Un se mutt weenn un spinn' un spinn'.</l>
            <l>Dar – hör! dar kumt en Schritt hentlank,</l>
            <l>De hett dat ili, na de Gank,</l>
            <l>De hett wul noch wat Wichtigs vœr,</l>
            <l>De – hör! de kumt an unse Dœr –</l>
            <l>Un langs de Dęl – wer schull dat węn?</l>
            <l>Moder, – hol op! dat is din Sœn!</l>
          </lg>
          <lg rhyme="unknown" type="stanza">
            <l>Unruh Hans Krüschan, seggt de Ol,</l>
            <l>So büst du dar? Ik dach dat wul!</l>
            <l>Du harrst mi seggt, dœr Busch un Brok,</l>
            <l>Du harrst mi seggt, dœr Für un Rok,</l>
            <l>Dœr Noth un Dod, dœr Bęk un Bach,</l>
            <l>So weerst du hier ton längsten Dag.</l>
            <l>Un noch is Tid: sitt dal! nimm an!</l>
            <l>Noch is de Sünn ni ünnergan.</l>
          </lg>
          <lg rhyme="unknown" type="stanza">
            <l>Wa wunnerli! Wat weer't en Sprak!</l>
            <l>En Dütsch, as weer't in Babel makt!</l>
          </lg>
          <lg rhyme="unknown" type="stanza">
            <l>Un darmit krop he in de Hütt,</l>
            <l>Un hal en Kassen, wücke Pütt,</l>
            <l>En Kętel, Fürtüg, Heid un Stroh,</l>
            <l>Un bald, so brenn dat lichterloh.</l>
          </lg>
          <lg rhyme="unknown" type="stanza">
            <l>Unruh Hans Krüschan! süh darhin!</l>
            <l>Int Water dukt de gollne Sünn.</l>
          </lg>
          <lg rhyme="unknown" type="stanza">
            <l>Ik heff ęr będt vun Himmel to Eer,</l>
            <l>Dat se di sęker to mi föhr</l>
            <l>Dœr Murt un Moor, dœr Pohl un Pahl,</l>
            <l>Un di vergoll mit gollen Strahl,</l>
            <l>Un dat de Gadschi di nich bunn',</l>
            <l>Wo Se den Weg ni to di funn'.</l>
          </lg>
          <lg rhyme="unknown" type="stanza">
            <l>Sühst du de Spitz dar achtern Dorn?</l>
            <l>Dat is de Heider Klockenthorn!</l>
            <l>Ik seeg em nie int Abendroth,</l>
            <l>So kakt un brennt mi all dat Blot.</l>
            <l>Dar heff ik sęten in en Lock,</l>
            <l>Dar weer ik kędt an Pahl un Block,</l>
            <l>Dar weer ik fastsmędt an en Pahl,</l>
            <l>Dar keem ni Sünn noch Maan hendal.</l>
            <l>Du weerst noch niet in düssen Lęben,</l>
            <l>Ik harr di kum din Nam eerst gęben:</l>
            <l>»unruh Hans Krüschan.« Vœr de Hütt,</l>
            <l>Hier oppe Stell, wo ik nu sitt,</l>
            <l>Dar seet din Mutter oppe Bank,</l>
            <l>En Rumnitscheie blink un blank:</l>
          </lg>
          <lg rhyme="unknown" type="stanza">
            <l>Do keem de Kassak – hö! ik wuss,</l>
            <l>He brenn vœr Lust, he lach vœr Lust:</l>
            <l>So stat de Tiger inne Wuth!</l>
            <l>He slog toeerst: ik drop em gut!</l>
            <l>Hier is dat Biel, dar is de Murt,</l>
            <l>Wo nu de Knaken fult un smurrt.</l>
            <l>Se hebbt mi halt un mi verhört,</l>
            <l>Ik heff man seggt, ik harr mi węhrt,</l>
            <l>Un keem der'n Kassak noch so grot</l>
            <l>Un fat ęr an – ik slog em dot.</l>
          </lg>
          <lg rhyme="unknown" type="stanza">
            <l>Un as ik loskeem heff ik söch:</l>
            <l>Kassaks un Rumnitscheie weg!</l>
          </lg>
          <lg rhyme="unknown" type="stanza">
            <l>De Ole seet un sweeg en Stot,</l>
            <l>Un heel de magern Hann' in Schot,</l>
            <l>Un schütt den Kopp, un wat he mak,</l>
            <l>Un mummel wedder'n fremde Sprak.</l>
            <l>Am Ende keek he inne Sünn</l>
            <l>Un stunn, as muss he sik besinn'.</l>
          </lg>
          <lg rhyme="unknown" type="stanza">
            <l>Denn slot he sach den Kassen op,</l>
            <l>Un sammel mank den Plünn herum</l>
          </lg>
          <lg rhyme="unknown" type="stanza">
            <l>Un bunn en roden Dok um Kopp,</l>
            <l>En bunten Gurt um Liv herum</l>
          </lg>
          <lg rhyme="unknown" type="stanza">
            <l>Un rich sik hoch un füri op,</l>
            <l>Un swunk en bunten Stock herum –</l>
          </lg>
          <lg rhyme="unknown" type="stanza">
            <l>De Sünn de keek noch ębn herop,</l>
            <l>Dat ganze Moor weer still un stumm, –</l>
          </lg>
          <lg rhyme="unknown" type="stanza">
            <l>Wa wunnerli war't alltohop,</l>
            <l>As he nu sung, as he nu brumm!</l>
          </lg>
          <lg rhyme="unknown" type="stanza">
            <l>Treckst du hin na't Westen?</l>
            <l>Treckst du na de See?</l>
            <l>Du büst Himmelskönig,</l>
            <l>Ik Obaroree.</l>
          </lg>
          <lg rhyme="unknown" type="stanza">
            <l>Zepter vun Iskander</l>
            <l>Gung vun Hand to Hand:</l>
            <l>Trocken in den Nębel</l>
            <l>Rut ut Morgenland.</l>
          </lg>
          <lg rhyme="unknown" type="stanza">
            <l>Reckt en Barg na'n Himmel,</l>
            <l>Baben blitzt de Snee,</l>
            <l>Schickt de Water alle</l>
            <l>Na de grote See.</l>
          </lg>
          <lg rhyme="unknown" type="stanza">
            <l>Trocken as de Wulken</l>
            <l>Hoch ut Asia,</l>
            <l>Swarte Granegina</l>
            <l>Trock uns achterna.</l>
          </lg>
          <lg rhyme="unknown" type="stanza">
            <l>Water wasst int Lopen,</l>
            <l>Wulken füllt de See:</l>
            <l>Wo's din Volk, Obaro,</l>
            <l>Segg, Obaroree?</l>
          </lg>
          <lg rhyme="unknown" type="stanza">
            <l>As de Steern an Hęben</l>
            <l>Weern wi antosehn,</l>
            <l>As de Sünn an Abend</l>
            <l>Sta ik hier alleen.</l>
          </lg>
          <lg rhyme="unknown" type="stanza">
            <l>Schickst du Himmelskönig</l>
            <l>Mi din letzten Strahl,</l>
            <l>Legg ik – hör! Iskander!</l>
            <l>Nu din Zepter dal.</l>
          </lg>
          <lg rhyme="unknown" type="stanza">
            <l>Sühst du se int Westen?</l>
            <l>Grote Himmelsree?</l>
            <l>Sünd se achtert Water?</l>
            <l>Achter de grote See?</l>
          </lg>
          <lg rhyme="unknown" type="stanza">
            <l>Bün so möd vunt Töben,</l>
            <l>Kann ni achterna,</l>
            <l>Lat min Sœn se söken</l>
            <l>In Amerika.</l>
          </lg>
          <lg rhyme="unknown" type="stanza">
            <l>Föhr du em un Alle,</l>
            <l>Wis' du em de Bahn,</l>
            <l>Bring du em in Purpur</l>
            <l>Na'n Takt-i-Suleiman.</l>
          </lg>
          <lg rhyme="unknown" type="stanza">
            <l>Reckt de Barg na'n Hęben,</l>
            <l>Baben blitzt de Snee,</l>
            <l>Baben lat em glänzen</l>
            <l>As du, Himmelsree!</l>
          </lg>
          <lg rhyme="unknown" type="stanza">
            <l>As de düstern Wulken</l>
            <l>Um din gollne Kron,</l>
            <l>Sta sin Volk versammelt</l>
            <l>Um sin blanken Thron!</l>
          </lg>
          <lg rhyme="unknown" type="stanza">
            <l>Hör mi, Himmelskönig,</l>
            <l>Hör mi oppe Knee,</l>
            <l>Eenmal noch beswör ik</l>
            <l>Di as Obaroree!</l>
          </lg>
          <lg rhyme="unknown" type="stanza">
            <l>De Sünn versteek de letzte Strahl,</l>
            <l>Se smeten sik int Reethgras dal,</l>
            <l>De Nęwel lę sik dick opt Moor,</l>
            <l>De Pocken quarken dump int Rohr,</l>
            <l>Dat Für dat flacker gęl un swach,</l>
            <l>Allębn un dämmri keem de Nach,</l>
            <l>De Steern de trocken still un blaß,</l>
            <l>Se legen still int kole Gras. –</l>
          </lg>
          <lg rhyme="unknown" type="stanza">
            <l>De Hütt is lang aln Dutten Bült,</l>
            <l>De Rüschen wasst dar grot un wild,</l>
            <l>De Moorkuhl is en swarten Sump,</l>
            <l>Dar fleit de Unken holl un dump,</l>
            <l>Int Lackreep brödt de wille Aant:</l>
            <l>Dar hett vœr Tidn en König wahnt.</l>
          </lg>
        </lg>
      </div>
    </body>
  </text>
</TEI>
