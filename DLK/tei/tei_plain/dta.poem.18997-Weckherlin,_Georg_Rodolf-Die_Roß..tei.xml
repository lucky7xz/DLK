<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Die Roß.</title>
        <author>
          <persName>
            <surname>Weckherlin</surname>
            <forename>Georg Rodolf</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">13</measure>
        <measure type="verses">130</measure>
        <measure type="verses_per_stanza">1-10 2-10 3-10 4-10 5-10 6-10 7-10 8-10 9-10 10-10 11-10 12-10 13-10</measure>
        <measure type="syllables">1073</measure>
        <measure type="tokens">718</measure>
        <measure type="characters">4270</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1641</date>
      </publicationStmt>
      <sourceDesc>
        <p corresp="urn:nbn:de:kobv:b4-200905198111"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Die Roß.</head>
          <lg rhyme="unknown" type="stanza">
            <l>Kom/ Myrta/ der Lieb wohn vnd wohnung/</l>
            <l>Der Schönheit pracht/ der Tugent Cron/</l>
            <l>Vnlangst meiner trew werther wohn/</l>
            <l>Jetz meiner wehrten trew belohnung:</l>
            <l>Kom/ Myrta/ dises frülings ruhm/</l>
            <l>Vnd aller blumen schönste blum/</l>
            <l>Dich zu mir auff das grün zusötzen;</l>
            <l>Daß du dich in der blumen zier/</l>
            <l>Daß Ich der blumen zier in dir</l>
            <l>Besehend/ wir Vns beed ergötzen.</l>
          </lg>
          <lg rhyme="unknown" type="stanza">
            <l>Weil Amor nu allein zu gegen/</l>
            <l>Der stehts durch deine augen Mich/</l>
            <l>Der stehts durch meine augen Dich</l>
            <l>Kan allein halten vnd bewögen:</l>
            <l>So will Ich/ ja so kan ich nicht</l>
            <l>Wendend mein/ fliehen dein gesicht;</l>
            <l>Sondern der blümelein zu ehren/</l>
            <l>Die als stern dises Element</l>
            <l>Machen ein blumen-firmament/</l>
            <l>Begehr ich dein gesang zu hören.</l>
          </lg>
          <lg rhyme="unknown" type="stanza">
            <l>Solt ich zu singen mich bemühen</l>
            <l>Von andern/ dan den blümelein/</l>
            <l>Die vnder deiner augen schein</l>
            <l>In dir frisch/ vnverwelcklich blühen?</l>
            <l>Die gilg vnd rosen/ die gewiß</l>
            <l>Ein wahres blumen paradiß</l>
            <l>Auff deinem leib vns mahlen/ zwingen</l>
            <l>Mich auch/ der Natur gunst vnd kunst</l>
            <l>In dir betrachtend/ nichts mehr sunst</l>
            <l>Dan dich der blumen ruhm zu singen.</l>
          </lg>
          <lg rhyme="unknown" type="stanza">
            <l>Vnnöhtig/ Lieb/ ist dein liebkosen/</l>
            <l>Weil wir nu vnder einem joch;</l>
            <l>Wan ich dir dan lieb/ so sing doch</l>
            <l>Jetzund von diesen süssen Rosen:</l>
            <l>Sing von den Rosen/ edler schatz/</l>
            <l>Vnd ich will dich mit einem schmatz</l>
            <l>(vnd nicht zuvor) reichlich belohnen:</l>
            <l>Vnd wie lieb du mir auch/ solt du</l>
            <l>(enthaltend deine hand in ruh)</l>
            <l>Jhn vor zu haben/ mir verschonen.</l>
          </lg>
          <lg rhyme="unknown" type="stanza">
            <l>O Rosen/ die kein frost kan tödten/</l>
            <l>Durch welche ich widrumb gesund;</l>
            <l>O Rosen/ die den schönsten mund</l>
            <l>Vnd wangen/ liebfärblich/ beröhten;</l>
            <l>Euch Rosenmund/ vnd allein Euch</l>
            <l>Gebühret in der Schönheit Reich</l>
            <l>Auff der Lieb thron befelch zugeben:</l>
            <l>Mir aber Euch/ die jhr gleichloß/</l>
            <l>Vnd aller Rosen schönste Roß/</l>
            <l>Dienstlich gehorsamend zu leben.</l>
          </lg>
          <lg rhyme="unknown" type="stanza">
            <l>Wie in dem Himmel/ so auff erden</l>
            <l>Kan nichts (dan deine herrlichkeit)</l>
            <l>An schönheit vnd an süssigkeit</l>
            <l>Der Rosen gleich gefunden werden:</l>
            <l>Daher dan/ wan die Frülings zeit</l>
            <l>Die welt zu der Lieb streit vnd beut</l>
            <l>Behertzet/ vnd das erdreich zieret/</l>
            <l>Erhebet sich die Roß mit wohn/</l>
            <l>Allda/ weil Sie der blumen Cron/</l>
            <l>Sie vnder allen triumfieret.</l>
          </lg>
          <lg rhyme="unknown" type="stanza">
            <l>Die Morgenröhtin/ new-geboren/</l>
            <l>Der Sonnen kind/ von thränen nassz/</l>
            <l>Doch schmollend/ bald durch lieb vnd hassz</l>
            <l>Von jhr verfolget vnd verloren/</l>
            <l>Wan sie sich will mit höchstem pracht</l>
            <l>Vnd in der newest schönsten tracht</l>
            <l>Beklaiden/ muß sie alle morgen/</l>
            <l>Sich zu beschönen/ zwar ohn scham/</l>
            <l>Auß dem lieblichen Rosen-kram</l>
            <l>All jhre anstreich-färblein borgen.</l>
          </lg>
          <lg rhyme="unknown" type="stanza">
            <l>Dan früh alßbald wir nur erwachen</l>
            <l>Vnd für dem jungen Sonnenglantz</l>
            <l>Die stern vns jhren schein vnd dantz</l>
            <l>Verbergen/ vnd vnsichtbar machen:</l>
            <l>Mit lieblichen pomp vnd geruch</l>
            <l>Gleichsam des Blumen-tags anbruch/</l>
            <l>Die Roß/ den Lufft vnd vns ergötzet/</l>
            <l>Vnd vns des himmels frische ehr/</l>
            <l>Als ob sie himmelisch selbs wer/</l>
            <l>Mit wunder für die augen sötzet.</l>
          </lg>
          <lg rhyme="unknown" type="stanza">
            <l>Der rohte morgen muß verblaichen</l>
            <l>(verliebet) ab der Rosen Zier/</l>
            <l>Vnd küssend lasset er auff jhr</l>
            <l>Der süssen küssen feuchte Zaichen:</l>
            <l>Verbuhlet auch der Lufft vnd Wind/</l>
            <l>Durch lieb </l>
            <l>Mit jhr offt jhre küssz vermischen/</l>
            <l>Vnd (frech) sich selbs vnd andre auch</l>
            <l>Mit jhrem gleichsam süssen rauch</l>
            <l>Zu mahl erfrewen vnd erfrischen.</l>
          </lg>
          <lg rhyme="unknown" type="stanza">
            <l>Alßbald entknöpfend Sie auffstehet</l>
            <l>Auß jhrem läger grün vnd new/</l>
            <l>Alßbald Sie jmmer frisch vnd frey</l>
            <l>Als eine kleine Sonn auffgehet:</l>
            <l>Da sihet man sie bald von zorn</l>
            <l>(beschützet zwar von manchem dorn</l>
            <l>So jhre quardy wol zu nennen)</l>
            <l>Warnemend daß jhr/ wie dem gold</l>
            <l>Schier jederman gefährlich hold/</l>
            <l>Schamroht vnd züchtig gleichsam brennen.</l>
          </lg>
          <lg rhyme="unknown" type="stanza">
            <l>In jhrem vrsprung war vorzeitten</l>
            <l>Die Roß so weissz/ daß mit jhr kaum</l>
            <l>Des schnellen wassers frischer schaum</l>
            <l>Noch auch des Morgens frost könt streitten;</l>
            <l>Noch könt des silbers purer schein/</l>
            <l>Der Milchrohn/ noch das helfenbein/</l>
            <l>Bey jhrer weissin wol bestehen:</l>
            <l>Ja/ weisser war die süsse Roß</l>
            <l>Dan auff der kalten erden schoß</l>
            <l>Der new-gefalne schnee zu sehen.</l>
          </lg>
          <lg rhyme="unknown" type="stanza">
            <l>Als aber Venus hie auff erden</l>
            <l>Durch jhrer schönheit gegenwart/</l>
            <l>Mit jhren brüstlein zart vnd hart/</l>
            <l>Mit hertz-entzündenden geberden/</l>
            <l>Mit seel-ergründend süsser gunst/</l>
            <l>Mit gaist-verblindend gailer kunst/</l>
            <l>Mit küssen Nectar-gleich befeuchtet/</l>
            <l>Mit jhrer augen liebem glantz/</l>
            <l>Mit frölich-müdend-jungem dantz</l>
            <l>Das volck bereichet vnd erleuchtet:</l>
          </lg>
          <lg rhyme="unknown" type="stanza">
            <l>Da sah man sich die menschen naigen/</l>
            <l>Vnd (lieb zu sein) auff alle weiß</l>
            <l>Sich freindlich/ höflich/ sitsam/ weyß/</l>
            <l>Auch wacker/ statlich/ kühn erzaigen:</l>
            <l>Bald sah man dise fro auß lieb/</l>
            <l>Vnd durch lieb jene kranck vnd trüeb;</l>
            <l>Die eine sah man/ jhre schmertzen</l>
            <l>Beklagend/ ohn trost/ hofnung/ hail:</l>
            <l>Vnd andre frisch/ kurtzweilig/ gail/</l>
            <l>Sich hertzend/ mit einander schertzen.</l>
          </lg>
        </lg>
      </div>
    </body>
  </text>
</TEI>
