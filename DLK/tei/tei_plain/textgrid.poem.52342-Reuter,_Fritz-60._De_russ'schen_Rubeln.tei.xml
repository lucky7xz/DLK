<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">60. De russ'schen Rubeln</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">8</measure>
        <measure type="verses">220</measure>
        <measure type="verses_per_stanza">1-50 2-20 3-14 4-26 5-50 6-20 7-14 8-26</measure>
        <measure type="syllables">1952</measure>
        <measure type="tokens">1520</measure>
        <measure type="characters">7772</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>60. De russ'schen Rubeln</head>
          <lg rhyme="unknown" type="stanza">
            <l>De Fuhrmann Matz, de was mal einen Juden</l>
            <l>Fiw Daler sößteihn Gröschen schüllig</l>
            <l>Un was ok tau betahlen willig;</l>
            <l>Doch ob em dat tau lang würd duren</l>
            <l>Un ob hei glöwt, dat hei nicks kreg,</l>
            <l>De Jud, de lep nah't Rathus rup,</l>
            <l>Wo hei denn sine Klag vördrög,</l>
            <l>Un Matz, de süll betahlen nu de ganze Supp</l>
            <l>Mit Hütt un Mütt un all de Kosten.</l>
            <l>Dat was denn nu en schönen Posten,</l>
            <l>Un argern ded't em ganz gefährlich;</l>
            <l>Denn dat süll gliksten afmakt sin.</l>
            <l>Geld tau verdeinen was beswerlich,</l>
            <l>Un in sin Taschen was nicks in.</l>
            <l>Dat was dunnmals de slimme Tid,</l>
            <l>As Krig was üm uns sid un wid</l>
            <l>Un as as Frün'n de Russen kemen</l>
            <l>Un allens, wat wi hadden, nemen</l>
            <l>Un rottenkal un arm uns freten</l>
            <l>Un stats Betahlung Lüs' uns leten.</l>
            <l>As Matz nu von dat Rathus güng tau Hus,</l>
            <l>Dunn knep un bet em ok 'ne Lus;</l>
            <l>Em jäkt dat Fell, hei kratzt un seggt:</l>
            <l>»täuw, du oll Sliker, Moses Schmuhl,</l>
            <l>Ick strak di doch noch äwer't Mul.«</l>
            <l>Un as hei dor noch äwer grüweln deiht, dunn dröppt</l>
            <l>Sick dat, dat buten einer fröggt:</l>
            <l>»kamrad, is dies die Fuhrmann Matzen Haus?«</l>
            <l>»ja«, seggt de anner, un de irst, de röppt:</l>
            <l>»du, Fuhrmann Matz, steck Fenster Kopp heraus!«</l>
            <l>Un Matz, de kikt denn dörch de Ruten</l>
            <l>Un süht en Russen stahn dor buten,</l>
            <l>So'n rechten ollen Unteroffezierer</l>
            <l>Mit Degen, Kantschu un so wider,</l>
            <l>Un de steiht dor un röppt em tau:</l>
            <l>»du, Fuhrmann Matz, paß, was ich sag, genau:</l>
            <l>Punkt morgen früh, Punkt Klock Schlag acht Uhr,</l>
            <l>Führst Pferd mit zwei auf Markt du vur</l>
            <l>Die Leuchtmont, Geldgebel un Kaptain</l>
            <l>Un fährst in Nowo-Strelitz rein,</l>
            <l>Sie blank dir fünfe Rubel biet.</l>
            <l>Un wenn ich sag', was nich geschieht ...«</l>
            <l>Hir langt hei nah den Kantschu mit de Hand,</l>
            <l>»rosomi? Sag', hast mein verstand?«</l>
            <l>Wat sull hei dauhn? – Den annern Morgen früh</l>
            <l>Is Matz all up den Mark, un de oll Rosomi,</l>
            <l>De stiggt nu up den Wagen rupper</l>
            <l>Un giwwt em af un an en Swupper,</l>
            <l>Bald hir, bald dor, wo sick dat eben trefft;</l>
            <l>Un Matz, de denkt: Na, dit's en schön Geschäft!</l>
          </lg>
          <lg rhyme="unknown" type="stanza">
            <l>As Leutnant un Kaptain nu kamen</l>
            <l>Un de Gesellschaft is tausamen,</l>
            <l>Dunn geiht de Fohrt ok lustig af.</l>
            <l>Matz führt tauirst en slanken Draww,</l>
            <l>Doch wil de Weg tau dreckig wir,</l>
            <l>Dunn jammern em tauletzt de Pird,</l>
            <l>Un hei fängt an, en eben Schritt tau führen.</l>
            <l>Dorvon wull nu de Russ' nicks hüren</l>
            <l>Un seggt tau em: »Du, Fuhrmann Matz, pascholl!«</l>
            <l>»ja«, seggt uns' Matz, »dat seggst du woll!</l>
            <l>Is dat en Weg, entfahmte Ekel,</l>
            <l>Dat ick vir so 'ne lange Rekel</l>
            <l>Hir in en slanken Draww kann führen?«</l>
            <l>Ok hirvon wull de Russ' nicks hüren,</l>
            <l>Ret Pitsch un Lin em ut de Hand</l>
            <l>Un bädelt los för't Vaterland,</l>
            <l>Un blindlings slog hei mang de Mähren,</l>
            <l>Un wenn uns' Matz em dat wull wehren,</l>
            <l>Dat hei nich ümmer jog en Draww,</l>
            <l>Denn kreg hei stets de Hälften af.</l>
          </lg>
          <lg rhyme="unknown" type="stanza">
            <l>As Rosomi em düchtig strigelt</l>
            <l>Un em binah halw dod hadd prügelt,</l>
            <l>So mör, as einer warden künn,</l>
            <l>Dunn kemen sei tau Strelitz an.</l>
            <l>As Matz nu sine Rubeln hewwen wull,</l>
            <l>Slog em de Russ' den Puckel vull.</l>
            <l>»da, Rubel«, säd oll Rosomi,</l>
            <l>»da, Rubel, du! Das gut vor di!«</l>
            <l>Na, wo't so'n Rubel gewen deiht,</l>
            <l>De, stats tau klingen, eklig knallen,</l>
            <l>Dor künn dat Matzen nich gefallen;</l>
            <l>De Rubeln smeckten doch tau säut.</l>
            <l>Hei makt, dat hei ut Strelitz kamm,</l>
            <l>Un führt ganz sacht nah Bramborg t'rügg.</l>
          </lg>
          <lg rhyme="unknown" type="stanza">
            <l>Oll Schmuhl stunn vör dat Stargardsch Dur</l>
            <l>An dat Gelänner von de Brügg</l>
            <l>Un lurte up den Luggedur,</l>
            <l>Wil hei von den Verdeinst hadd hürt.</l>
            <l>As Matz em dor süht up de Lur,</l>
            <l>Seggt hei tau sick: »Täuw! Du wardst angeführt!«</l>
            <l>De Jud, de kümmt un mahnt em wedder.</l>
            <l>Matz stiggt von sinen Wagen nedder.</l>
            <l>»du hest mi«, seggt hei, »in en schönen Trubel</l>
            <l>Dörch din verdammtig Klagen bröcht.</l>
            <l>Wenn ick den Luggedur in russ'sche Rubel</l>
            <l>Di nu betahl, is di dat recht?</l>
            <l>Ick heww sei eben von de Russen kregen,</l>
            <l>Un twors so vel, dat ick sei knapp kann drägen.«</l>
            <l>»ja woll«, seggt Schmuhl, »gib her das Geld.«</l>
            <l>»dat dacht ick mi. Süh! Dat geföllt</l>
            <l>Di woll?« säd Matz un grep</l>
            <l>Nah'n Wagen rupper nah sin Swep</l>
            <l>Un tellte em, as müßt't so sin,</l>
            <l>In sine Jack en Dutzend rin.</l>
            <l>»heww'ck ok kein Luggedur nich, Jud,</l>
            <l>Tahl ick di russ'sche Rubel ut;</l>
            <l>Du seggst jo, 't is di einerlei.</l>
            <l>De sülw'gen Rubel gew ick di,</l>
            <l>De mi betahlt oll Rosomi,</l>
            <l>Un wenn s' nich klingen, klappen sei.«</l>
          </lg>
          <lg rhyme="unknown" type="stanza">
            <l>De Fuhrmann Matz, de was mal einen Juden</l>
            <l>Fiw Daler sößteihn Gröschen schüllig</l>
            <l>Un was ok tau betahlen willig;</l>
            <l>Doch ob em dat tau lang würd duren</l>
            <l>Un ob hei glöwt, dat hei nicks kreg,</l>
            <l>De Jud, de lep nah't Rathus rup,</l>
            <l>Wo hei denn sine Klag vördrög,</l>
            <l>Un Matz, de süll betahlen nu de ganze Supp</l>
            <l>Mit Hütt un Mütt un all de Kosten.</l>
            <l>Dat was denn nu en schönen Posten,</l>
            <l>Un argern ded't em ganz gefährlich;</l>
            <l>Denn dat süll gliksten afmakt sin.</l>
            <l>Geld tau verdeinen was beswerlich,</l>
            <l>Un in sin Taschen was nicks in.</l>
            <l>Dat was dunnmals de slimme Tid,</l>
            <l>As Krig was üm uns sid un wid</l>
            <l>Un as as Frün'n de Russen kemen</l>
            <l>Un allens, wat wi hadden, nemen</l>
            <l>Un rottenkal un arm uns freten</l>
            <l>Un stats Betahlung Lüs' uns leten.</l>
            <l>As Matz nu von dat Rathus güng tau Hus,</l>
            <l>Dunn knep un bet em ok 'ne Lus;</l>
            <l>Em jäkt dat Fell, hei kratzt un seggt:</l>
            <l>»täuw, du oll Sliker, Moses Schmuhl,</l>
            <l>Ick strak di doch noch äwer't Mul.«</l>
            <l>Un as hei dor noch äwer grüweln deiht, dunn dröppt</l>
            <l>Sick dat, dat buten einer fröggt:</l>
            <l>»kamrad, is dies die Fuhrmann Matzen Haus?«</l>
            <l>»ja«, seggt de anner, un de irst, de röppt:</l>
            <l>»du, Fuhrmann Matz, steck Fenster Kopp heraus!«</l>
            <l>Un Matz, de kikt denn dörch de Ruten</l>
            <l>Un süht en Russen stahn dor buten,</l>
            <l>So'n rechten ollen Unteroffezierer</l>
            <l>Mit Degen, Kantschu un so wider,</l>
            <l>Un de steiht dor un röppt em tau:</l>
            <l>»du, Fuhrmann Matz, paß, was ich sag, genau:</l>
            <l>Punkt morgen früh, Punkt Klock Schlag acht Uhr,</l>
            <l>Führst Pferd mit zwei auf Markt du vur</l>
            <l>Die Leuchtmont, Geldgebel un Kaptain</l>
            <l>Un fährst in Nowo-Strelitz rein,</l>
            <l>Sie blank dir fünfe Rubel biet.</l>
            <l>Un wenn ich sag', was nich geschieht ...«</l>
            <l>Hir langt hei nah den Kantschu mit de Hand,</l>
            <l>»rosomi? Sag', hast mein verstand?«</l>
            <l>Wat sull hei dauhn? – Den annern Morgen früh</l>
            <l>Is Matz all up den Mark, un de oll Rosomi,</l>
            <l>De stiggt nu up den Wagen rupper</l>
            <l>Un giwwt em af un an en Swupper,</l>
            <l>Bald hir, bald dor, wo sick dat eben trefft;</l>
            <l>Un Matz, de denkt: Na, dit's en schön Geschäft!</l>
          </lg>
          <lg rhyme="unknown" type="stanza">
            <l>As Leutnant un Kaptain nu kamen</l>
            <l>Un de Gesellschaft is tausamen,</l>
            <l>Dunn geiht de Fohrt ok lustig af.</l>
            <l>Matz führt tauirst en slanken Draww,</l>
            <l>Doch wil de Weg tau dreckig wir,</l>
            <l>Dunn jammern em tauletzt de Pird,</l>
            <l>Un hei fängt an, en eben Schritt tau führen.</l>
            <l>Dorvon wull nu de Russ' nicks hüren</l>
            <l>Un seggt tau em: »Du, Fuhrmann Matz, pascholl!«</l>
            <l>»ja«, seggt uns' Matz, »dat seggst du woll!</l>
            <l>Is dat en Weg, entfahmte Ekel,</l>
            <l>Dat ick vir so 'ne lange Rekel</l>
            <l>Hir in en slanken Draww kann führen?«</l>
            <l>Ok hirvon wull de Russ' nicks hüren,</l>
            <l>Ret Pitsch un Lin em ut de Hand</l>
            <l>Un bädelt los för't Vaterland,</l>
            <l>Un blindlings slog hei mang de Mähren,</l>
            <l>Un wenn uns' Matz em dat wull wehren,</l>
            <l>Dat hei nich ümmer jog en Draww,</l>
            <l>Denn kreg hei stets de Hälften af.</l>
          </lg>
          <lg rhyme="unknown" type="stanza">
            <l>As Rosomi em düchtig strigelt</l>
            <l>Un em binah halw dod hadd prügelt,</l>
            <l>So mör, as einer warden künn,</l>
            <l>Dunn kemen sei tau Strelitz an.</l>
            <l>As Matz nu sine Rubeln hewwen wull,</l>
            <l>Slog em de Russ' den Puckel vull.</l>
            <l>»da, Rubel«, säd oll Rosomi,</l>
            <l>»da, Rubel, du! Das gut vor di!«</l>
            <l>Na, wo't so'n Rubel gewen deiht,</l>
            <l>De, stats tau klingen, eklig knallen,</l>
            <l>Dor künn dat Matzen nich gefallen;</l>
            <l>De Rubeln smeckten doch tau säut.</l>
            <l>Hei makt, dat hei ut Strelitz kamm,</l>
            <l>Un führt ganz sacht nah Bramborg t'rügg.</l>
          </lg>
          <lg rhyme="unknown" type="stanza">
            <l>Oll Schmuhl stunn vör dat Stargardsch Dur</l>
            <l>An dat Gelänner von de Brügg</l>
            <l>Un lurte up den Luggedur,</l>
            <l>Wil hei von den Verdeinst hadd hürt.</l>
            <l>As Matz em dor süht up de Lur,</l>
            <l>Seggt hei tau sick: »Täuw! Du wardst angeführt!«</l>
            <l>De Jud, de kümmt un mahnt em wedder.</l>
            <l>Matz stiggt von sinen Wagen nedder.</l>
            <l>»du hest mi«, seggt hei, »in en schönen Trubel</l>
            <l>Dörch din verdammtig Klagen bröcht.</l>
            <l>Wenn ick den Luggedur in russ'sche Rubel</l>
            <l>Di nu betahl, is di dat recht?</l>
            <l>Ick heww sei eben von de Russen kregen,</l>
            <l>Un twors so vel, dat ick sei knapp kann drägen.«</l>
            <l>»ja woll«, seggt Schmuhl, »gib her das Geld.«</l>
            <l>»dat dacht ick mi. Süh! Dat geföllt</l>
            <l>Di woll?« säd Matz un grep</l>
            <l>Nah'n Wagen rupper nah sin Swep</l>
            <l>Un tellte em, as müßt't so sin,</l>
            <l>In sine Jack en Dutzend rin.</l>
            <l>»heww'ck ok kein Luggedur nich, Jud,</l>
            <l>Tahl ick di russ'sche Rubel ut;</l>
            <l>Du seggst jo, 't is di einerlei.</l>
            <l>De sülw'gen Rubel gew ick di,</l>
            <l>De mi betahlt oll Rosomi,</l>
            <l>Un wenn s' nich klingen, klappen sei.«</l>
          </lg>
        </lg>
      </div>
    </body>
  </text>
</TEI>
