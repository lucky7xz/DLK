<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">60. En Rock möt dorbi äwrig sin</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">8</measure>
        <measure type="verses">132</measure>
        <measure type="verses_per_stanza">1-18 2-15 3-23 4-10 5-18 6-15 7-23 8-10</measure>
        <measure type="syllables">1132</measure>
        <measure type="tokens">862</measure>
        <measure type="characters">4502</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>60. En Rock möt dorbi äwrig sin</head>
          <lg rhyme="unknown" type="stanza">
            <l>De oll Schipper Bradenal,</l>
            <l>De führt för Kopmann Bolzendalen</l>
            <l>Von Rostock oft nah Fehmern dal,</l>
            <l>Üm Tüften, Speck un Botter dor tau halen</l>
            <l>Un andere Vertehrungsmiddel.</l>
            <l>De Oll, de drog en slichten Kittel,</l>
            <l>Denn sin Verdeinst, de was man swack;</l>
            <l>Un was sin Utkunft ok man spirlich,</l>
            <l>Hei was doch ümmer tru un ihrlich,</l>
            <l>Rein was sin Hand un rein sin Jack.</l>
            <l>»je«, seggt denn mal ein von sin Frün'n,</l>
            <l>»du deihst wohrhaftig wohre Sün'n</l>
            <l>An di un an din Fru un Kinner.</l>
            <l>Schriw doch en Rock dor mal mit rinner</l>
            <l>Mang all de Botter un den Speck!</l>
            <l>De Kopmann hett allein Gewinn,</l>
            <l>Du arbeitst för en puren Dreck:</l>
            <l>En Rock möt dorbi äwrig sin.«</l>
          </lg>
          <lg rhyme="unknown" type="stanza">
            <l>Hei markt sick dit. – Dat negste Mal</l>
            <l>Kümmt hei taum Kopmann Bolzendal</l>
            <l>Un reikt em sine Reknung in.</l>
            <l>De Kopmann kickt de Reknung nah.</l>
            <l>Sei stimmt. »Ja«, seggt hei, »ja!</l>
            <l>Sei's richtig. Äwer dese Posten? –</l>
            <l>För'n nigen Rock, de sall twölf Daler kosten?</l>
            <l>Wo kümmt de nige Rock hir rin?«</l>
            <l>»je«, seggt nu uns' oll Bradenal,</l>
            <l>»sei segg'n jo all', Herr Bolzendal,</l>
            <l>En Rock möt dorbi äwrig sin.«</l>
            <l>»wat hir, wat dor!« seggt Bolzendal,</l>
            <l>»so lüdt bi mi hir nich de Klock!«</l>
            <l>Un strickt den Oll'n, der Deuwel hal!,</l>
            <l>Dwas dörch den schönen, nigen Rock.</l>
          </lg>
          <lg rhyme="unknown" type="stanza">
            <l>De Oll, de geiht. Sin Fründ, de trefft en</l>
            <l>Des Abends in en Gastlokal.</l>
            <l>»gu'n Abend, Jochen Bradenal!</l>
            <l>Na, wo güng't denn mit din Geschäften?«</l>
            <l>»je, dor kamm'ck in Verlegenheiten.</l>
            <l>Denn von den Rock wull hei nicks weiten,</l>
            <l>Den wull hei mi nich mit bereken,</l>
            <l>Den hett hei glatt mi rute streken.«</l>
            <l>»wo? Di mag jo de Düwel plagen!</l>
            <l>Hest du den düdlich rinne set't?«</l>
            <l>»ja, in de Reknung heww'ck en dragen</l>
            <l>Un heww em up twölw Daler schät't.«</l>
            <l>»je, ja, je, ja! Kennst du nich Bolzendalen?</l>
            <l>De Ort, de ward di schön bi 'Schätten',</l>
            <l>De ward för di en Rock betahlen!</l>
            <l>Ne, mang de Botter möß't du'n setten,</l>
            <l>Du mößt em in de Botter steken,</l>
            <l>So ein in't anner;</l>
            <l>In'n Bogen mößt du em bereken.«</l>
            <l>Un set't sick an den Ollen ranne</l>
            <l>Un ward mit em mal düdlich spreken.</l>
            <l>»versteihst mi nu?« – »Ja, ick verstah.«</l>
            <l>»na, Bradenal, denn dauh dornah!«</l>
          </lg>
          <lg rhyme="unknown" type="stanza">
            <l>De Oll, de geiht un führt denn wedder,</l>
            <l>Vel kläuker makt, nah Fehmern nedder</l>
            <l>Un kümmt taurügg un reikt sin Reknung in.</l>
            <l>De Kopmann nimmt s' un lacht un fröggt,</l>
            <l>Ob wedder ok en Rock d'rin stünn?</l>
            <l>Dunn lacht oll Bradenal un seggt:</l>
            <l>»ja, Herr, de steiht dor wedder in,</l>
            <l>Un'n Rock möt dorbi äwrig sin.</l>
            <l>Doch ditmal kän'n Sei lang naug reken;</l>
            <l>Ick heww em in de Botter steken.«</l>
          </lg>
          <lg rhyme="unknown" type="stanza">
            <l>De oll Schipper Bradenal,</l>
            <l>De führt för Kopmann Bolzendalen</l>
            <l>Von Rostock oft nah Fehmern dal,</l>
            <l>Üm Tüften, Speck un Botter dor tau halen</l>
            <l>Un andere Vertehrungsmiddel.</l>
            <l>De Oll, de drog en slichten Kittel,</l>
            <l>Denn sin Verdeinst, de was man swack;</l>
            <l>Un was sin Utkunft ok man spirlich,</l>
            <l>Hei was doch ümmer tru un ihrlich,</l>
            <l>Rein was sin Hand un rein sin Jack.</l>
            <l>»je«, seggt denn mal ein von sin Frün'n,</l>
            <l>»du deihst wohrhaftig wohre Sün'n</l>
            <l>An di un an din Fru un Kinner.</l>
            <l>Schriw doch en Rock dor mal mit rinner</l>
            <l>Mang all de Botter un den Speck!</l>
            <l>De Kopmann hett allein Gewinn,</l>
            <l>Du arbeitst för en puren Dreck:</l>
            <l>En Rock möt dorbi äwrig sin.«</l>
          </lg>
          <lg rhyme="unknown" type="stanza">
            <l>Hei markt sick dit. – Dat negste Mal</l>
            <l>Kümmt hei taum Kopmann Bolzendal</l>
            <l>Un reikt em sine Reknung in.</l>
            <l>De Kopmann kickt de Reknung nah.</l>
            <l>Sei stimmt. »Ja«, seggt hei, »ja!</l>
            <l>Sei's richtig. Äwer dese Posten? –</l>
            <l>För'n nigen Rock, de sall twölf Daler kosten?</l>
            <l>Wo kümmt de nige Rock hir rin?«</l>
            <l>»je«, seggt nu uns' oll Bradenal,</l>
            <l>»sei segg'n jo all', Herr Bolzendal,</l>
            <l>En Rock möt dorbi äwrig sin.«</l>
            <l>»wat hir, wat dor!« seggt Bolzendal,</l>
            <l>»so lüdt bi mi hir nich de Klock!«</l>
            <l>Un strickt den Oll'n, der Deuwel hal!,</l>
            <l>Dwas dörch den schönen, nigen Rock.</l>
          </lg>
          <lg rhyme="unknown" type="stanza">
            <l>De Oll, de geiht. Sin Fründ, de trefft en</l>
            <l>Des Abends in en Gastlokal.</l>
            <l>»gu'n Abend, Jochen Bradenal!</l>
            <l>Na, wo güng't denn mit din Geschäften?«</l>
            <l>»je, dor kamm'ck in Verlegenheiten.</l>
            <l>Denn von den Rock wull hei nicks weiten,</l>
            <l>Den wull hei mi nich mit bereken,</l>
            <l>Den hett hei glatt mi rute streken.«</l>
            <l>»wo? Di mag jo de Düwel plagen!</l>
            <l>Hest du den düdlich rinne set't?«</l>
            <l>»ja, in de Reknung heww'ck en dragen</l>
            <l>Un heww em up twölw Daler schät't.«</l>
            <l>»je, ja, je, ja! Kennst du nich Bolzendalen?</l>
            <l>De Ort, de ward di schön bi 'Schätten',</l>
            <l>De ward för di en Rock betahlen!</l>
            <l>Ne, mang de Botter möß't du'n setten,</l>
            <l>Du mößt em in de Botter steken,</l>
            <l>So ein in't anner;</l>
            <l>In'n Bogen mößt du em bereken.«</l>
            <l>Un set't sick an den Ollen ranne</l>
            <l>Un ward mit em mal düdlich spreken.</l>
            <l>»versteihst mi nu?« – »Ja, ick verstah.«</l>
            <l>»na, Bradenal, denn dauh dornah!«</l>
          </lg>
          <lg rhyme="unknown" type="stanza">
            <l>De Oll, de geiht un führt denn wedder,</l>
            <l>Vel kläuker makt, nah Fehmern nedder</l>
            <l>Un kümmt taurügg un reikt sin Reknung in.</l>
            <l>De Kopmann nimmt s' un lacht un fröggt,</l>
            <l>Ob wedder ok en Rock d'rin stünn?</l>
            <l>Dunn lacht oll Bradenal un seggt:</l>
            <l>»ja, Herr, de steiht dor wedder in,</l>
            <l>Un'n Rock möt dorbi äwrig sin.</l>
            <l>Doch ditmal kän'n Sei lang naug reken;</l>
            <l>Ick heww em in de Botter steken.«</l>
          </lg>
        </lg>
      </div>
    </body>
  </text>
</TEI>
