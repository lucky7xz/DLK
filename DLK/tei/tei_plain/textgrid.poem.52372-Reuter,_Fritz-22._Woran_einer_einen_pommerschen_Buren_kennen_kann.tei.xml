<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">22. Woran einer einen pommerschen Buren kennen kann</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">24</measure>
        <measure type="verses">800</measure>
        <measure type="verses_per_stanza">1-9 2-75 3-21 4-19 5-30 6-31 7-37 8-9 9-16 10-82 11-40 12-31 13-9 14-75 15-21 16-19 17-30 18-31 19-37 20-9 21-16 22-82 23-40 24-31</measure>
        <measure type="syllables">6742</measure>
        <measure type="tokens">4954</measure>
        <measure type="characters">27138</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>22. Woran einer einen pommerschen Buren kennen kann</head>
          <lg rhyme="unknown" type="stanza">
            <l>»ne, Mutter«, seggt Hans Dämelklas,</l>
            <l>De Schultenvader tau Swensin,</l>
            <l>»ne, morgen reis' ick nah Berlin;</l>
            <l>Jehann möt von Soldaten fri,</l>
            <l>Hei is en halwes Johr all bi,</l>
            <l>Nu möt hei dormit farig sin,</l>
            <l>Mi dücht, nu is dat naug nah dissen;</l>
            <l>Ick kann em in de Aust nich missen,</l>
            <l>Dat Volk is knapp in desen Sommer.«</l>
          </lg>
          <lg rhyme="unknown" type="stanza">
            <l>Na, dit is gaud; uns' olle Pommer,</l>
            <l>De reis't nu würklich nah Berlin</l>
            <l>Un fröggt sick nah den Gastwirt Klähn,</l>
            <l>Dat ward so'n Ort von Mutter-Swester-Dochter-Sähn,</l>
            <l>So'n Ort von Vedder ward dat sin.</l>
            <l>»süh dor! Süh dor! – Gu'n Dag ok, Hans!«</l>
            <l>»gu'n Dag ok, Fritz! – Du weißt, Jehann,</l>
            <l>De steiht hir bi de Kaiser Franz,</l>
            <l>Un dorüm sprek ick bi di an.</l>
            <l>Kannst du mi hir de Weg' nich wisen?</l>
            <l>Wo is de Slüngel lostauisen?«</l>
            <l>»je, Hans, dat is 'ne slicht Geschicht.</l>
            <l>Em lostauisen, is nich licht.</l>
            <l>Indessen – täuw! Dor föllt mi in,</l>
            <l>Gah man nah dese Stuw herin,</l>
            <l>Dor sitt en Kirl, den möst du ok noch kennen,</l>
            <l>En Landsmann is't tau Frans'borg wir'e</l>
            <l>Un let sick Aktuworjus nennen,</l>
            <l>Weck seggen frilich, hei's en Snider;</l>
            <l>Doch dat's nich wohr, hei hett studiert,</l>
            <l>Is hellschen stark in Schriweri,</l>
            <l>Wenn de för di 'ne Schriwwt utführt,</l>
            <l>Denn is Jehann so gaud as fri.«</l>
            <l>Hans Dämelklas geiht tau den Mann,</l>
            <l>Bringt sin Gewarw ok richtig an,</l>
            <l>Un de studierte Herr, de fröggt</l>
            <l>Nach »dies un das un noch nach was«</l>
            <l>Un seggt tauletzt: »Herr Dämelklas,</l>
            <l>For mich is dies en bloßer Spaß;</l>
            <l>Denn unser jetz'ger Kriegsminister,</l>
            <l>Der nu das Ganze kummandiert,</l>
            <l>Der hat mit mich in Griepswold mal studiert,</l>
            <l>Und ein fideler Knochen ist er</l>
            <l>Und war mal Pommernsenior.</l>
            <l>Und ich, ich sag' Euch gut davor,</l>
            <l>Er wird den Jungen gehen lassen.</l>
            <l>Ich will nur gleich die Schrift abfassen.«</l>
            <l>Un set't sick dal un schriwwt en Breiw.</l>
            <l>Un as hei dormit farig was,</l>
            <l>Dunn seggt hei: »Je, Herr Dämelklas,</l>
            <l>Das Sprüchwort sagt: ›Vor was is was‹,</l>
            <l>Wenn uns die Sache glücken soll,</l>
            <l>Denn müss'n wir woll</l>
            <l>Der Exzellenz von Kriegsminister</l>
            <l>So'n gäng' un gäwes Drinkgeld senden,</l>
            <l>Denn hellisch auf die Groschen ist er.«</l>
            <l>»wo vel denn woll?«</l>
            <l>Fröggt em de Oll,</l>
            <l>»fiw Daler müggt ick woll anwennen.«</l>
            <l>»dat langt ok«, seggt de Herr Avkat.</l>
            <l>Fiw Daler warden in de Dat</l>
            <l>Nu in den Breiw herinner packt</l>
            <l>Un mit fiw Sigeln schön belackt.</l>
            <l>»un ick«, seggt de Avkat, »ick will</l>
            <l>Den Breiw hüt abend noch besorgen.</l>
            <l>Denn wenn't gaud Weder warden süll,</l>
            <l>Hett hei mi seggt, denn reis't hei morgen</l>
            <l>In Kriegsgeschäften äwer Land.«</l>
            <l>So was de Sak denn nu bewandt,</l>
            <l>Un Hans, de fröggt den Herrn Avkaten,</l>
            <l>Wat hei woll kreg för't Breiwaffaten</l>
            <l>Un wat woll sine Kosten sünd.</l>
            <l>»nicks«, seggt de Herr Avkat, hei wir en Minschenfründ.</l>
            <l>Indessen lett hei sick doch marken,</l>
            <l>Dat hei tauglik ok einen starken</l>
            <l>Fründ von den span'schen Bittern wir,</l>
            <l>Paßlich gemengt mit Kirschlakür.</l>
            <l>De Bur, de lett denn wecken kamen,</l>
            <l>Doch durt't nich lang', dunn sackt de Minschenfründ</l>
            <l>Up sinen Staul ganz lütt tausamen</l>
            <l>Un slöppt so sacht as en unmünnig Kind.</l>
            <l>Hans lett em denn tau Bedd nu bringen,</l>
            <l>Dunn föllt em in: vör allen Dingen</l>
            <l>Möt hei jo noch den Breiw besorgen,</l>
            <l>De Kriegsminister reis't jo morgen.</l>
          </lg>
          <lg rhyme="unknown" type="stanza">
            <l>Na, dat schüht ok. – De Kriegsminister,</l>
            <l>Den Kopp ganz vull Kanonensorgen,</l>
            <l>Vull Achselknöp un Paspallierung</l>
            <l>Un Kondewitenlistenführung,</l>
            <l>De sitt un kratzt sick sinen Kopp</l>
            <l>Un sitt un kratzt un kratzt, as ob</l>
            <l>Sin Hauptgeschäft dat wesen ded,</l>
            <l>Dat för dat ganze Militör</l>
            <l>Den Kopp hüt morgen kratzen müßt'e;</l>
            <l>So kratzt sick de Herr Kriegsminister.</l>
            <l>Dunn bringt em sine Ordonnanz</l>
            <l>Den Dalerbreiw von unsern Hans.</l>
            <l>»was tausend! Was? Fünf Taler </l>
            <l>Hei meint, dat dat en Irrtum wir,</l>
            <l>Denn Lüd', de spelen mit Kanonen,</l>
            <l>De reken blot man nah Millionen.</l>
            <l>Doch ne! – Fiw Daler preußschen K'rant,</l>
            <l>De fallen richtig in sin Hand,</l>
            <l>As hei de Sigel apen breckt.</l>
            <l>Un as den Breiw hei rute treckt,</l>
            <l>Dunn lest hei denn:</l>
          </lg>
          <lg rhyme="unknown" type="stanza">
            <l>»</l>
            <l>Denkst Du noch an den Abschiedsschmaus,</l>
            <l>Bei welchem Du auf blanke Burschenwehr</l>
            <l>Mir Freundschaft schwurst für's Philister,</l>
            <l>Weil ich auf der Mensur, wo du gekniffen,</l>
            <l>Als Sekundant Dir Quarten abgegriffen?</l>
            <l>Damals schloss'st Du Dein Herz mir offen:</l>
            <l>Selbst Deine Liebe zu des Kneipwirts Töchterlein</l>
            <l>Gestandst Du frei und freudig ein,</l>
            <l>Denn Du warst en canon besoffen.</l>
            <l>Willst Du nun, alter jovialer Knochen,</l>
            <l>Mir halten, was Du einst versprochen,</l>
            <l>So mache mir den saufidelen Spaß</l>
            <l>Und gib den Sohn des Bauern Dämelklas –</l>
            <l>Im Kaiser Franz, die vierte Kompagnei –</l>
            <l>Noch heute vom Soldaten frei.</l>
            <l>Zu Dienst und Gegendienst bereit</l>
            <l>Für Zeit und alle Ewigkeit,</l>
            <l>Dein ...«</l>
          </lg>
          <lg rhyme="unknown" type="stanza">
            <l>Nu kam en Nam', den keiner lesen kunn,</l>
            <l>Un wider dal as Nahschriwwt stunn:</l>
            <l>»des Kneipwirts Lotte hab' ich jüngst gesehn</l>
            <l>Und einen Kuß auf ihren Mund gedrückt,</l>
            <l>Sie denkt an Dich und grüßt Dich schön.</l>
            <l>Beifolgend Geld der Bauer schickt.</l>
            <l>Mach dir's dafür mal recht fidel!</l>
            <l>Und nu leb wohl, Du alt, bemoos't Kamel!«</l>
            <l>De Kriegsminister steiht un kickt,</l>
            <l>As wenn sin Bumben un Granaten</l>
            <l>De Düwel all hadd platzen laten</l>
            <l>Un't summten em de Stücken üm de Uhren.</l>
            <l>Na, endlich schot hei sülwen los,</l>
            <l>Un hellschen an tau towen fung'e.</l>
            <l>»spitzbubenbrief! Betrügerei!</l>
            <l>Wart! Hab ich dich, Kanaille, bloß!</l>
            <l>Wart! Wart! Ich fasse dich, Halunke!«</l>
            <l>Hei denkt nu an de Polizei,</l>
            <l>Doch ne! De nich! Denn't föllt em in,</l>
            <l>Dat de in jeden Quark herin</l>
            <l>Ehr leiwen Kuckuckseier leggt.</l>
            <l>»nein, dies krieg ich allein zurecht!«</l>
            <l>Un röppt nu rute: »Ordonnanz! –</l>
            <l>Beim Regiment des Kaisers Franz</l>
            <l>Steht ein Gemeiner, vierte Kompagnie,</l>
            <l>Der soll sogleich, lebendig oder tot,</l>
            <l>Auf mein besonderes Gebot</l>
            <l>Erscheinen hie.</l>
            <l>Und, Ordonnanz! Halt! Ich vergaß,</l>
            <l>Der Kerl, der heißet Dämelklas.«</l>
          </lg>
          <lg rhyme="unknown" type="stanza">
            <l>De Mann, de geiht un finn't Jehannen</l>
            <l>Un slept em ok soglik von dannen</l>
            <l>Un ward em denn nu hellschen ängsten,</l>
            <l>Sin Lewen hadd woll wohrt am längsten;</l>
            <l>Denn de Minister towt in't Timmer</l>
            <l>Up eine gruglich Ort herümmer.</l>
            <l>Jehann kümmt bi'n Minister rin</l>
            <l>So angst, as einer warden künn.</l>
            <l>De Kriegsherr fohrt nu up em in:</l>
            <l>»wo is din Vader!« – Hei was ok en Pommer.</l>
            <l>»je«, seggt Jehann, »verleden Sommer,</l>
            <l>Dunn was hei jo noch tau Swensin,</l>
            <l>Sörredem heww ick nicks von em hürt.«</l>
            <l>»ne«, seggt de Herr, »hei's tau Berlin</l>
            <l>Un hett hir schöne Stück upführt,</l>
            <l>Wo kihrt de Oll hir denn woll an?«</l>
            <l>»je, Exzellenzen«, seggt Jehann,</l>
            <l>»wenn wi em jichtens finnen känen,</l>
            <l>Denn sitt hei woll bi Gastwirt Klähnen,</l>
            <l>Denn dat's 'ne Fründschaft noch von em.«</l>
            <l>»na, gaud, denn gah du dor mal hen</l>
            <l>Un bring' den Oll'n mi glik mal her.«</l>
            <l>Un as Jehann is ut de Dör,</l>
            <l>Seggt de Minister tau de Ordonnanz:</l>
            <l>»und du, mein Sohn, du geh ihm nach</l>
            <l>Und halte Aug' und Ohren wach,</l>
            <l>Denn um den dummen Kerl von Bauern</l>
            <l>Wird wohl so'n Schuft von Schreiber lauern;</l>
            <l>Und wenn der Vater abgeführt,</l>
            <l>Dann wird der Schreiber arretiert</l>
            <l>Und fördersamst hierher spediert.«</l>
          </lg>
          <lg rhyme="unknown" type="stanza">
            <l>Jehann, de finn't den Oll'n ok richtig;</l>
            <l>De Oll, de frühstückt eben düchtig</l>
            <l>Un springt tau Höcht un freut sick sihr,</l>
            <l>Dat sin Jehanning fri nu wir,</l>
            <l>Nu wull hei'n ok glik mit sick nemen.</l>
            <l>»ih, Vader, redt!« seggt nu Jehann,</l>
            <l>»ick sall jo </l>
            <l>Ji kohlsurt Jug hir schön wat an;</l>
            <l>Uns' Kriegsminister Exzellenzen,</l>
            <l>De ward Jug schön herum fikatzen</l>
            <l>Un ward Jug nüdlich rümmer stenzen.«</l>
            <l>Nu schütt dat Blatt denn unsern Hans,</l>
            <l>Un hei fängt an den Kopp tau kratzen.</l>
            <l>»wo meinst du dat? Wo so? Wo ans?</l>
            <l>Dat's von den Breiw, min Sähn Jehann,</l>
            <l>Doch ick bün dor nich schüllig an,</l>
            <l>Ick heww em blot fiw Daler gewen,</l>
            <l>Den Breiw, den hett de anner schrewen.«</l>
            <l>Jehann, de seggt, mitkamen müßt'e.</l>
            <l>De Oll, de will nich, makt sick upsternat:</l>
            <l>Dat schert em nich, hei is jo kein Soldat,</l>
            <l>Hei fröggt den Deuwel nah den Kriegsminister.</l>
            <l>Sei ropen endlich Klähnen ranner,</l>
            <l>De redt sei denn nu utenanner</l>
            <l>Un seggt tau ehr: »Dat is gewiß,</l>
            <l>Dat blot de Breiw dor schuld an is;</l>
            <l>Un de dat Schriwen schrewen hett,</l>
            <l>De liggt noch ruhig in sin Bedd</l>
            <l>Un slöppt noch hir up minen Bähn.</l>
            <l>Wo wir dat nu, Jehann«, seggt Klähn,</l>
            <l>»wenn wi dat pfiffig dorhen bröchten,</l>
            <l>Dat de för dinen Vader güll?</l>
            <l>Wenn wi den Kirl dortau vermüchten,</l>
            <l>Denn kem de Straf' doch an den Rechten.«</l>
            <l>»je«, seggt Jehann, »wenn hei man will?«</l>
            <l>»dat mak ick woll«, seggt Gastwirt Klähn,</l>
            <l>»un nu man ruppe nah den Bähn!«</l>
          </lg>
          <lg rhyme="unknown" type="stanza">
            <l>De Minschenfründ, de fohrt tau Höcht,</l>
            <l>Un as em Klähn de Ursak seggt</l>
            <l>Un Vörsläg' makt, wat hir tau dauhn,</l>
            <l>Un mit de Polizei ward drauhn,</l>
            <l>Dunn lücht den Minschenfründ dat in,</l>
            <l>De Sak, de künn up allen Fällen</l>
            <l>För em ganz ungefährlich sin,</l>
            <l>Un seggt, hei wull as Vader gellen.</l>
            <l>Na, dat geschüht.</l>
          </lg>
          <lg rhyme="unknown" type="stanza">
            <l>De Minschenfründ, de tüht</l>
            <l>Oll Hansen sin Kledaschen an</l>
            <l>Un is nu Schulten-Vader von Swensin.</l>
            <l>Hans krüppt in den Avkaten sin</l>
            <l>Un is nu en studierten Mann,</l>
            <l>»un nu«, seggt Klähn, »paß up, Jehann,</l>
            <l>Du möst dor ümmer stiw bi bliwen,</l>
            <l>Dat dit din richtig Vader is,</l>
            <l>Un doran höllst du ümmer wiß;</l>
            <l>Hei schrew den Breiw nich, künn nich schriwen.«</l>
            <l>Jehann verspreckt dat ok un geiht</l>
            <l>Mit sinen nigen Vader furt,</l>
            <l>Un unnen in de Gaststuw steiht</l>
            <l>De Ordonnanz un kickt un lurt,</l>
            <l>Ob sei den klauken Herrn Avkaten</l>
            <l>Nich kann bi dat Slafitken faten.</l>
          </lg>
          <lg rhyme="unknown" type="stanza">
            <l>As nu de Vader mit den Sähn</l>
            <l>Hendalen geiht de Königsstrat,</l>
            <l>Dunn lacht un seggt de Gastwirt Klähn</l>
            <l>Tau unsern ollen Dämelklas:</l>
            <l>»nu kamen S' rinne, Herr Avkat!«</l>
            <l>Un hägt sick äwer sinen Spaß.</l>
            <l>Wupp! fohrt denn nu de Ordonnanz</l>
            <l>Den ollen gauden Schulten Hans</l>
            <l>Mit beiden Händen in dat Gnick.</l>
            <l>»da hab ich ihn, den Galgenstrick!</l>
            <l>Dies ist der Hund! Der Rechte ist er!</l>
            <l>Nu marsch mit ihm zum Kriegsminister!«</l>
            <l>Herr Je! wo sick uns' Hans verfihrt,</l>
            <l>Mit Arm un Bein herümmer fecht'e.</l>
            <l>»wo so ans«, seggt'e, »bün'ck de Rechte?</l>
            <l>Ick bün jo just all arretiert,</l>
            <l>Min eigen Jung' sleppt mi jo weg.</l>
            <l>Entfahmte Ekel«, seggt'e, »segg,</l>
            <l>Wat heww'ck di dahn?</l>
            <l>Du lettst mi gahn!</l>
            <l>Ick haust in dinen Kriegsminister!«</l>
            <l>Dat helpt em nicks, un folgen müßt'e.</l>
            <l>De Kriegsminister sitt un ward</l>
            <l>Nahlaten mit sin Kanonieren</l>
            <l>Un mit sin Bummen-Granatieren,</l>
            <l>Un schütt hei noch, schütt hei nich scharp,</l>
            <l>Blot noch mit losen Pulver pufft'e.</l>
            <l>»verdammter Name: Dämelklas!</l>
            <l>Na, wart't, hab' ich euch nur, ihr Schufte,</l>
            <l>Ich will euch ängsten, wär's auch nur zum Spaß.«</l>
            <l>Un as hei noch halw lacht, halw schellt,</l>
            <l>Dunn ward Jehann mit sinen Vader mellt.</l>
            <l>»die beiden sollen näher kommen.«</l>
            <l>Sei kamen rin. »Ist dies dein Vater?«</l>
            <l>»ja, Exzellenzen, ut Swensin in Pommern.«</l>
            <l>»und Er«, un wendt sick an den Minschenfründ,</l>
            <l>»ist Schulz, heißt Dämelklas, und hat Er</l>
            <l>Sich diesen Brief hier schreiben lassen?«</l>
            <l>»ja, Exzellenzen, ja, wi sünd</l>
            <l>De beiden richt'gen Dämelkläs',</l>
            <l>As Vader ick, as Sähn hir des'.«</l>
            <l>»wer hat den Brief Ihm abgefaßt?«</l>
            <l>»je, Herr, en wohren Spitzbauw was't</l>
            <l>Mit swarten Kledrock, swarte Büx,</l>
            <l>Mit blagen Twirn de Knoplöck neiht,</l>
            <l>Un Stäweln, wo de Tehn rut geiht,</l>
            <l>Doch schriwen künn hei hellschen fix,</l>
            <l>Doch as en Snurrer sach hei ut.</l>
            <l>Na, Exzellenz weit woll Bescheid.«</l>
            <l>Mit einmal ward dat buten lud,</l>
            <l>Un rinne kümmt de Ordonnanz</l>
            <l>Un achter em uns' gaude Hans,</l>
            <l>Ganz in den Uptog, as so eben</l>
            <l>De Minschenfründ den Kirl beschrewen.</l>
            <l>»herr«, seggt de Ordonnanz, »dies ist er.«</l>
            <l>»schön«, seggt denn de Herr Kriegsminister,</l>
            <l>»du kannst nun gehn, mein lieber Sohn,</l>
            <l>Wir haben ja den sauberen Patron.«</l>
            <l>Un winkt Jehannen, ok herut tau gahn,</l>
            <l>Un as de beiden dit nu dahn,</l>
            <l>Dunn wendt hei sick denn an den falschen Vader:</l>
            <l>Dat hei en Schapskopp wir, dat wüßt'e.</l>
            <l>Doch Mitled mit sin Dummheit hadd'e;</l>
            <l>Hei wull mal Gnad för Recht erlaten.</l>
            <l>Un wendt sick an den falschen Advokaten</l>
            <l>Un seggt tau em: »Schlechtes Subjekt!</l>
            <l>Er hat den Brief sich ausgeheckt.</l>
            <l>Na, wart! Er soll mir dafür büßen.</l>
            <l>Ein schändlicher Betrüger ist Er,</l>
            <l>Und ich, ich bin der Kriegsminister.«</l>
            <l>»wat?« seggt uns' Hans, »mi so tau grüßen?</l>
            <l>Schlechtes Subjekt? – Na, dit wir nett!</l>
            <l>Twors weit ick grad nich, wat dat heit,</l>
            <l>Doch wer mi wat tau seggen hett,</l>
            <l>Mi Schultenvadder näumen deiht</l>
            <l>Un Hans un Vadder Dämelklas.«</l>
            <l>»wo?« seggt de Minschenfründ, »du wirst en Dämelklas?</l>
            <l>Ick bünn't, Karnallj, du büst de Schriwer.«</l>
            <l>»du lüggst, entfahmte Rümmerdriwer!«</l>
            <l>Seggt Hans, »in minen Lewen</l>
            <l>Heww ick kein einzigst Baukstaw schrewen,</l>
            <l>Un ick heit Dämelklas un will't besweren!«</l>
          </lg>
          <lg rhyme="unknown" type="stanza">
            <l>As sei sick nu so striden deden,</l>
            <l>Geiht Exzellenz denn hen un her</l>
            <l>Un strikt den Bort un kratzt den Kopp,</l>
            <l>As wenn hei'n Slachtplan maken ded.</l>
            <l>Em is dat so, em is't, as ob</l>
            <l>Oll Hans de richt'ge wesen künn,</l>
            <l>Un doch künn't ok de anner sin,</l>
            <l>Jehann hadd't jo utdrücklich seggt.</l>
            <l>Na, endlich was sin Plan taurecht,</l>
            <l>Hei röppt de Ordonnanz herin.</l>
            <l>»mein Sohn, geh mal zur ersten besten</l>
            <l>Kasern', und laß dir von den größten</l>
            <l>Zwei Schüsseln dort mit Essen geben.</l>
            <l>Ist heut nicht dicker Erbsentag?</l>
            <l>Wahrhaftig, ja! Das paßt mir eben.«</l>
            <l>Un geiht nu rüm in sin Gemach</l>
            <l>Un riwwt vergnäuglich sick de Hän'n,</l>
            <l>Nu würd hei bald den richt'gen kenn'n.</l>
            <l>Na, gaud! De beiden Schötteln kamen;</l>
            <l>Sünd von 'ne rechte nette Gadung</l>
            <l>Un mit 'ne stiwe Arwten-Ladung.</l>
            <l>»na«, seggt de Herr, »nu man heran!</l>
            <l>Wer nu am besten eten kann,</l>
            <l>Dat is de Bur.« – Doch Hans, de seggt:</l>
            <l>»ick dank Sei, Herr, ick heww för'n beten</l>
            <l>Min Frühstück all bi Klähnen eten.«</l>
            <l>Un de Avkat, de freut sick all.</l>
            <l>»ei was das!« seggt de Krigsminister,</l>
            <l>»hier setzt Er sich, und Erbsen ißt Er!«</l>
            <l>»na«, seggt oll Hans, »wenn ick denn sall«,</l>
            <l>Un nimmt de Gabel in de Hand</l>
            <l>Un furrickt in de Arwten rüm.</l>
            <l>Doch gung em dat verdeuwelt slimm,</l>
            <l>Mit Gabeln was hei nich bewandt,</l>
            <l>Un de Avkat, de lacht vör sick.</l>
            <l>Un Hans, de schüwwt de Schöttel trügg</l>
            <l>Un seggt: »Verlöw, Herr Exellent,</l>
            <l>Ick bün mit Lepeln dat gewenn't.«</l>
            <l>Na, schön! Em ward en Lepel bröcht,</l>
            <l>Un Schultenvader set't sick t'recht.</l>
          </lg>
          <lg rhyme="unknown" type="stanza">
            <l>De Herr Avkat kunn vel verdragen</l>
            <l>Un was ok grad bi Appetit,</l>
            <l>Denn hei hadd in de letzte Tid</l>
            <l>De schönsten Hungerpoten sagen,</l>
            <l>Hadd äwerdem en gauden Magen</l>
            <l>Un kunn wat Nüdlich's bi sick slagen;</l>
            <l>Hei frett, as wenn hei hängen sall.</l>
            <l>Je ja, je ja, wat helpt dat all!</l>
            <l>Oll Hans lös't irst an sine Büx</l>
            <l>Un grippt de Sak mit Lepeln an</l>
            <l>Un ett denn los, kihrt sick an nix</l>
            <l>Un höllt sick ümmer drang' heran,</l>
            <l>Un as nu in den Tog irst is'e,</l>
            <l>Dunn fött hei wiß un ümmer wisser</l>
            <l>Un frett sick midden dörch de Arwten.</l>
            <l>»wahrhaftig!« seggt de Kriegsminister,</l>
            <l>»wahrhaftig! Ganz strategisch frißt er:</l>
            <l>Er operiert nach Bonaparten</l>
            <l>Seinem System; das Zentrum bricht er</l>
            <l>Zuerst, dann wendet er sich rechts,</l>
            <l>Und nach Minuten des Gefechts</l>
            <l>Hat er gesiegt, und mit verhängtem Zügel</l>
            <l>Stürzt er sich auf den linken Flügel.</l>
            <l>Da liegt auch der! – Du bist der Rechte!</l>
            <l>Du siegtest im Gefechte«, seggt'e,</l>
            <l>»ja, alter Bursch, du bist der Sieger,</l>
            <l>Und der da, das ist der Betrüger! –</l>
            <l>De pommersch Bur, de is tau kenn'n,</l>
            <l>Wenn hei't Gewehr fött bi dat En'n,</l>
            <l>Wenn hei den Kolben fluschen lett –</l>
            <l>Un wenn hei dicke Arwten frett.«</l>
          </lg>
          <lg rhyme="unknown" type="stanza">
            <l>»ne, Mutter«, seggt Hans Dämelklas,</l>
            <l>De Schultenvader tau Swensin,</l>
            <l>»ne, morgen reis' ick nah Berlin;</l>
            <l>Jehann möt von Soldaten fri,</l>
            <l>Hei is en halwes Johr all bi,</l>
            <l>Nu möt hei dormit farig sin,</l>
            <l>Mi dücht, nu is dat naug nah dissen;</l>
            <l>Ick kann em in de Aust nich missen,</l>
            <l>Dat Volk is knapp in desen Sommer.«</l>
          </lg>
          <lg rhyme="unknown" type="stanza">
            <l>Na, dit is gaud; uns' olle Pommer,</l>
            <l>De reis't nu würklich nah Berlin</l>
            <l>Un fröggt sick nah den Gastwirt Klähn,</l>
            <l>Dat ward so'n Ort von Mutter-Swester-Dochter-Sähn,</l>
            <l>So'n Ort von Vedder ward dat sin.</l>
            <l>»süh dor! Süh dor! – Gu'n Dag ok, Hans!«</l>
            <l>»gu'n Dag ok, Fritz! – Du weißt, Jehann,</l>
            <l>De steiht hir bi de Kaiser Franz,</l>
            <l>Un dorüm sprek ick bi di an.</l>
            <l>Kannst du mi hir de Weg' nich wisen?</l>
            <l>Wo is de Slüngel lostauisen?«</l>
            <l>»je, Hans, dat is 'ne slicht Geschicht.</l>
            <l>Em lostauisen, is nich licht.</l>
            <l>Indessen – täuw! Dor föllt mi in,</l>
            <l>Gah man nah dese Stuw herin,</l>
            <l>Dor sitt en Kirl, den möst du ok noch kennen,</l>
            <l>En Landsmann is't tau Frans'borg wir'e</l>
            <l>Un let sick Aktuworjus nennen,</l>
            <l>Weck seggen frilich, hei's en Snider;</l>
            <l>Doch dat's nich wohr, hei hett studiert,</l>
            <l>Is hellschen stark in Schriweri,</l>
            <l>Wenn de för di 'ne Schriwwt utführt,</l>
            <l>Denn is Jehann so gaud as fri.«</l>
            <l>Hans Dämelklas geiht tau den Mann,</l>
            <l>Bringt sin Gewarw ok richtig an,</l>
            <l>Un de studierte Herr, de fröggt</l>
            <l>Nach »dies un das un noch nach was«</l>
            <l>Un seggt tauletzt: »Herr Dämelklas,</l>
            <l>For mich is dies en bloßer Spaß;</l>
            <l>Denn unser jetz'ger Kriegsminister,</l>
            <l>Der nu das Ganze kummandiert,</l>
            <l>Der hat mit mich in Griepswold mal studiert,</l>
            <l>Und ein fideler Knochen ist er</l>
            <l>Und war mal Pommernsenior.</l>
            <l>Und ich, ich sag' Euch gut davor,</l>
            <l>Er wird den Jungen gehen lassen.</l>
            <l>Ich will nur gleich die Schrift abfassen.«</l>
            <l>Un set't sick dal un schriwwt en Breiw.</l>
            <l>Un as hei dormit farig was,</l>
            <l>Dunn seggt hei: »Je, Herr Dämelklas,</l>
            <l>Das Sprüchwort sagt: ›Vor was is was‹,</l>
            <l>Wenn uns die Sache glücken soll,</l>
            <l>Denn müss'n wir woll</l>
            <l>Der Exzellenz von Kriegsminister</l>
            <l>So'n gäng' un gäwes Drinkgeld senden,</l>
            <l>Denn hellisch auf die Groschen ist er.«</l>
            <l>»wo vel denn woll?«</l>
            <l>Fröggt em de Oll,</l>
            <l>»fiw Daler müggt ick woll anwennen.«</l>
            <l>»dat langt ok«, seggt de Herr Avkat.</l>
            <l>Fiw Daler warden in de Dat</l>
            <l>Nu in den Breiw herinner packt</l>
            <l>Un mit fiw Sigeln schön belackt.</l>
            <l>»un ick«, seggt de Avkat, »ick will</l>
            <l>Den Breiw hüt abend noch besorgen.</l>
            <l>Denn wenn't gaud Weder warden süll,</l>
            <l>Hett hei mi seggt, denn reis't hei morgen</l>
            <l>In Kriegsgeschäften äwer Land.«</l>
            <l>So was de Sak denn nu bewandt,</l>
            <l>Un Hans, de fröggt den Herrn Avkaten,</l>
            <l>Wat hei woll kreg för't Breiwaffaten</l>
            <l>Un wat woll sine Kosten sünd.</l>
            <l>»nicks«, seggt de Herr Avkat, hei wir en Minschenfründ.</l>
            <l>Indessen lett hei sick doch marken,</l>
            <l>Dat hei tauglik ok einen starken</l>
            <l>Fründ von den span'schen Bittern wir,</l>
            <l>Paßlich gemengt mit Kirschlakür.</l>
            <l>De Bur, de lett denn wecken kamen,</l>
            <l>Doch durt't nich lang', dunn sackt de Minschenfründ</l>
            <l>Up sinen Staul ganz lütt tausamen</l>
            <l>Un slöppt so sacht as en unmünnig Kind.</l>
            <l>Hans lett em denn tau Bedd nu bringen,</l>
            <l>Dunn föllt em in: vör allen Dingen</l>
            <l>Möt hei jo noch den Breiw besorgen,</l>
            <l>De Kriegsminister reis't jo morgen.</l>
          </lg>
          <lg rhyme="unknown" type="stanza">
            <l>Na, dat schüht ok. – De Kriegsminister,</l>
            <l>Den Kopp ganz vull Kanonensorgen,</l>
            <l>Vull Achselknöp un Paspallierung</l>
            <l>Un Kondewitenlistenführung,</l>
            <l>De sitt un kratzt sick sinen Kopp</l>
            <l>Un sitt un kratzt un kratzt, as ob</l>
            <l>Sin Hauptgeschäft dat wesen ded,</l>
            <l>Dat för dat ganze Militör</l>
            <l>Den Kopp hüt morgen kratzen müßt'e;</l>
            <l>So kratzt sick de Herr Kriegsminister.</l>
            <l>Dunn bringt em sine Ordonnanz</l>
            <l>Den Dalerbreiw von unsern Hans.</l>
            <l>»was tausend! Was? Fünf Taler </l>
            <l>Hei meint, dat dat en Irrtum wir,</l>
            <l>Denn Lüd', de spelen mit Kanonen,</l>
            <l>De reken blot man nah Millionen.</l>
            <l>Doch ne! – Fiw Daler preußschen K'rant,</l>
            <l>De fallen richtig in sin Hand,</l>
            <l>As hei de Sigel apen breckt.</l>
            <l>Un as den Breiw hei rute treckt,</l>
            <l>Dunn lest hei denn:</l>
          </lg>
          <lg rhyme="unknown" type="stanza">
            <l>»</l>
            <l>Denkst Du noch an den Abschiedsschmaus,</l>
            <l>Bei welchem Du auf blanke Burschenwehr</l>
            <l>Mir Freundschaft schwurst für's Philister,</l>
            <l>Weil ich auf der Mensur, wo du gekniffen,</l>
            <l>Als Sekundant Dir Quarten abgegriffen?</l>
            <l>Damals schloss'st Du Dein Herz mir offen:</l>
            <l>Selbst Deine Liebe zu des Kneipwirts Töchterlein</l>
            <l>Gestandst Du frei und freudig ein,</l>
            <l>Denn Du warst en canon besoffen.</l>
            <l>Willst Du nun, alter jovialer Knochen,</l>
            <l>Mir halten, was Du einst versprochen,</l>
            <l>So mache mir den saufidelen Spaß</l>
            <l>Und gib den Sohn des Bauern Dämelklas –</l>
            <l>Im Kaiser Franz, die vierte Kompagnei –</l>
            <l>Noch heute vom Soldaten frei.</l>
            <l>Zu Dienst und Gegendienst bereit</l>
            <l>Für Zeit und alle Ewigkeit,</l>
            <l>Dein ...«</l>
          </lg>
          <lg rhyme="unknown" type="stanza">
            <l>Nu kam en Nam', den keiner lesen kunn,</l>
            <l>Un wider dal as Nahschriwwt stunn:</l>
            <l>»des Kneipwirts Lotte hab' ich jüngst gesehn</l>
            <l>Und einen Kuß auf ihren Mund gedrückt,</l>
            <l>Sie denkt an Dich und grüßt Dich schön.</l>
            <l>Beifolgend Geld der Bauer schickt.</l>
            <l>Mach dir's dafür mal recht fidel!</l>
            <l>Und nu leb wohl, Du alt, bemoos't Kamel!«</l>
            <l>De Kriegsminister steiht un kickt,</l>
            <l>As wenn sin Bumben un Granaten</l>
            <l>De Düwel all hadd platzen laten</l>
            <l>Un't summten em de Stücken üm de Uhren.</l>
            <l>Na, endlich schot hei sülwen los,</l>
            <l>Un hellschen an tau towen fung'e.</l>
            <l>»spitzbubenbrief! Betrügerei!</l>
            <l>Wart! Hab ich dich, Kanaille, bloß!</l>
            <l>Wart! Wart! Ich fasse dich, Halunke!«</l>
            <l>Hei denkt nu an de Polizei,</l>
            <l>Doch ne! De nich! Denn't föllt em in,</l>
            <l>Dat de in jeden Quark herin</l>
            <l>Ehr leiwen Kuckuckseier leggt.</l>
            <l>»nein, dies krieg ich allein zurecht!«</l>
            <l>Un röppt nu rute: »Ordonnanz! –</l>
            <l>Beim Regiment des Kaisers Franz</l>
            <l>Steht ein Gemeiner, vierte Kompagnie,</l>
            <l>Der soll sogleich, lebendig oder tot,</l>
            <l>Auf mein besonderes Gebot</l>
            <l>Erscheinen hie.</l>
            <l>Und, Ordonnanz! Halt! Ich vergaß,</l>
            <l>Der Kerl, der heißet Dämelklas.«</l>
          </lg>
          <lg rhyme="unknown" type="stanza">
            <l>De Mann, de geiht un finn't Jehannen</l>
            <l>Un slept em ok soglik von dannen</l>
            <l>Un ward em denn nu hellschen ängsten,</l>
            <l>Sin Lewen hadd woll wohrt am längsten;</l>
            <l>Denn de Minister towt in't Timmer</l>
            <l>Up eine gruglich Ort herümmer.</l>
            <l>Jehann kümmt bi'n Minister rin</l>
            <l>So angst, as einer warden künn.</l>
            <l>De Kriegsherr fohrt nu up em in:</l>
            <l>»wo is din Vader!« – Hei was ok en Pommer.</l>
            <l>»je«, seggt Jehann, »verleden Sommer,</l>
            <l>Dunn was hei jo noch tau Swensin,</l>
            <l>Sörredem heww ick nicks von em hürt.«</l>
            <l>»ne«, seggt de Herr, »hei's tau Berlin</l>
            <l>Un hett hir schöne Stück upführt,</l>
            <l>Wo kihrt de Oll hir denn woll an?«</l>
            <l>»je, Exzellenzen«, seggt Jehann,</l>
            <l>»wenn wi em jichtens finnen känen,</l>
            <l>Denn sitt hei woll bi Gastwirt Klähnen,</l>
            <l>Denn dat's 'ne Fründschaft noch von em.«</l>
            <l>»na, gaud, denn gah du dor mal hen</l>
            <l>Un bring' den Oll'n mi glik mal her.«</l>
            <l>Un as Jehann is ut de Dör,</l>
            <l>Seggt de Minister tau de Ordonnanz:</l>
            <l>»und du, mein Sohn, du geh ihm nach</l>
            <l>Und halte Aug' und Ohren wach,</l>
            <l>Denn um den dummen Kerl von Bauern</l>
            <l>Wird wohl so'n Schuft von Schreiber lauern;</l>
            <l>Und wenn der Vater abgeführt,</l>
            <l>Dann wird der Schreiber arretiert</l>
            <l>Und fördersamst hierher spediert.«</l>
          </lg>
          <lg rhyme="unknown" type="stanza">
            <l>Jehann, de finn't den Oll'n ok richtig;</l>
            <l>De Oll, de frühstückt eben düchtig</l>
            <l>Un springt tau Höcht un freut sick sihr,</l>
            <l>Dat sin Jehanning fri nu wir,</l>
            <l>Nu wull hei'n ok glik mit sick nemen.</l>
            <l>»ih, Vader, redt!« seggt nu Jehann,</l>
            <l>»ick sall jo </l>
            <l>Ji kohlsurt Jug hir schön wat an;</l>
            <l>Uns' Kriegsminister Exzellenzen,</l>
            <l>De ward Jug schön herum fikatzen</l>
            <l>Un ward Jug nüdlich rümmer stenzen.«</l>
            <l>Nu schütt dat Blatt denn unsern Hans,</l>
            <l>Un hei fängt an den Kopp tau kratzen.</l>
            <l>»wo meinst du dat? Wo so? Wo ans?</l>
            <l>Dat's von den Breiw, min Sähn Jehann,</l>
            <l>Doch ick bün dor nich schüllig an,</l>
            <l>Ick heww em blot fiw Daler gewen,</l>
            <l>Den Breiw, den hett de anner schrewen.«</l>
            <l>Jehann, de seggt, mitkamen müßt'e.</l>
            <l>De Oll, de will nich, makt sick upsternat:</l>
            <l>Dat schert em nich, hei is jo kein Soldat,</l>
            <l>Hei fröggt den Deuwel nah den Kriegsminister.</l>
            <l>Sei ropen endlich Klähnen ranner,</l>
            <l>De redt sei denn nu utenanner</l>
            <l>Un seggt tau ehr: »Dat is gewiß,</l>
            <l>Dat blot de Breiw dor schuld an is;</l>
            <l>Un de dat Schriwen schrewen hett,</l>
            <l>De liggt noch ruhig in sin Bedd</l>
            <l>Un slöppt noch hir up minen Bähn.</l>
            <l>Wo wir dat nu, Jehann«, seggt Klähn,</l>
            <l>»wenn wi dat pfiffig dorhen bröchten,</l>
            <l>Dat de för dinen Vader güll?</l>
            <l>Wenn wi den Kirl dortau vermüchten,</l>
            <l>Denn kem de Straf' doch an den Rechten.«</l>
            <l>»je«, seggt Jehann, »wenn hei man will?«</l>
            <l>»dat mak ick woll«, seggt Gastwirt Klähn,</l>
            <l>»un nu man ruppe nah den Bähn!«</l>
          </lg>
          <lg rhyme="unknown" type="stanza">
            <l>De Minschenfründ, de fohrt tau Höcht,</l>
            <l>Un as em Klähn de Ursak seggt</l>
            <l>Un Vörsläg' makt, wat hir tau dauhn,</l>
            <l>Un mit de Polizei ward drauhn,</l>
            <l>Dunn lücht den Minschenfründ dat in,</l>
            <l>De Sak, de künn up allen Fällen</l>
            <l>För em ganz ungefährlich sin,</l>
            <l>Un seggt, hei wull as Vader gellen.</l>
            <l>Na, dat geschüht.</l>
          </lg>
          <lg rhyme="unknown" type="stanza">
            <l>De Minschenfründ, de tüht</l>
            <l>Oll Hansen sin Kledaschen an</l>
            <l>Un is nu Schulten-Vader von Swensin.</l>
            <l>Hans krüppt in den Avkaten sin</l>
            <l>Un is nu en studierten Mann,</l>
            <l>»un nu«, seggt Klähn, »paß up, Jehann,</l>
            <l>Du möst dor ümmer stiw bi bliwen,</l>
            <l>Dat dit din richtig Vader is,</l>
            <l>Un doran höllst du ümmer wiß;</l>
            <l>Hei schrew den Breiw nich, künn nich schriwen.«</l>
            <l>Jehann verspreckt dat ok un geiht</l>
            <l>Mit sinen nigen Vader furt,</l>
            <l>Un unnen in de Gaststuw steiht</l>
            <l>De Ordonnanz un kickt un lurt,</l>
            <l>Ob sei den klauken Herrn Avkaten</l>
            <l>Nich kann bi dat Slafitken faten.</l>
          </lg>
          <lg rhyme="unknown" type="stanza">
            <l>As nu de Vader mit den Sähn</l>
            <l>Hendalen geiht de Königsstrat,</l>
            <l>Dunn lacht un seggt de Gastwirt Klähn</l>
            <l>Tau unsern ollen Dämelklas:</l>
            <l>»nu kamen S' rinne, Herr Avkat!«</l>
            <l>Un hägt sick äwer sinen Spaß.</l>
            <l>Wupp! fohrt denn nu de Ordonnanz</l>
            <l>Den ollen gauden Schulten Hans</l>
            <l>Mit beiden Händen in dat Gnick.</l>
            <l>»da hab ich ihn, den Galgenstrick!</l>
            <l>Dies ist der Hund! Der Rechte ist er!</l>
            <l>Nu marsch mit ihm zum Kriegsminister!«</l>
            <l>Herr Je! wo sick uns' Hans verfihrt,</l>
            <l>Mit Arm un Bein herümmer fecht'e.</l>
            <l>»wo so ans«, seggt'e, »bün'ck de Rechte?</l>
            <l>Ick bün jo just all arretiert,</l>
            <l>Min eigen Jung' sleppt mi jo weg.</l>
            <l>Entfahmte Ekel«, seggt'e, »segg,</l>
            <l>Wat heww'ck di dahn?</l>
            <l>Du lettst mi gahn!</l>
            <l>Ick haust in dinen Kriegsminister!«</l>
            <l>Dat helpt em nicks, un folgen müßt'e.</l>
            <l>De Kriegsminister sitt un ward</l>
            <l>Nahlaten mit sin Kanonieren</l>
            <l>Un mit sin Bummen-Granatieren,</l>
            <l>Un schütt hei noch, schütt hei nich scharp,</l>
            <l>Blot noch mit losen Pulver pufft'e.</l>
            <l>»verdammter Name: Dämelklas!</l>
            <l>Na, wart't, hab' ich euch nur, ihr Schufte,</l>
            <l>Ich will euch ängsten, wär's auch nur zum Spaß.«</l>
            <l>Un as hei noch halw lacht, halw schellt,</l>
            <l>Dunn ward Jehann mit sinen Vader mellt.</l>
            <l>»die beiden sollen näher kommen.«</l>
            <l>Sei kamen rin. »Ist dies dein Vater?«</l>
            <l>»ja, Exzellenzen, ut Swensin in Pommern.«</l>
            <l>»und Er«, un wendt sick an den Minschenfründ,</l>
            <l>»ist Schulz, heißt Dämelklas, und hat Er</l>
            <l>Sich diesen Brief hier schreiben lassen?«</l>
            <l>»ja, Exzellenzen, ja, wi sünd</l>
            <l>De beiden richt'gen Dämelkläs',</l>
            <l>As Vader ick, as Sähn hir des'.«</l>
            <l>»wer hat den Brief Ihm abgefaßt?«</l>
            <l>»je, Herr, en wohren Spitzbauw was't</l>
            <l>Mit swarten Kledrock, swarte Büx,</l>
            <l>Mit blagen Twirn de Knoplöck neiht,</l>
            <l>Un Stäweln, wo de Tehn rut geiht,</l>
            <l>Doch schriwen künn hei hellschen fix,</l>
            <l>Doch as en Snurrer sach hei ut.</l>
            <l>Na, Exzellenz weit woll Bescheid.«</l>
            <l>Mit einmal ward dat buten lud,</l>
            <l>Un rinne kümmt de Ordonnanz</l>
            <l>Un achter em uns' gaude Hans,</l>
            <l>Ganz in den Uptog, as so eben</l>
            <l>De Minschenfründ den Kirl beschrewen.</l>
            <l>»herr«, seggt de Ordonnanz, »dies ist er.«</l>
            <l>»schön«, seggt denn de Herr Kriegsminister,</l>
            <l>»du kannst nun gehn, mein lieber Sohn,</l>
            <l>Wir haben ja den sauberen Patron.«</l>
            <l>Un winkt Jehannen, ok herut tau gahn,</l>
            <l>Un as de beiden dit nu dahn,</l>
            <l>Dunn wendt hei sick denn an den falschen Vader:</l>
            <l>Dat hei en Schapskopp wir, dat wüßt'e.</l>
            <l>Doch Mitled mit sin Dummheit hadd'e;</l>
            <l>Hei wull mal Gnad för Recht erlaten.</l>
            <l>Un wendt sick an den falschen Advokaten</l>
            <l>Un seggt tau em: »Schlechtes Subjekt!</l>
            <l>Er hat den Brief sich ausgeheckt.</l>
            <l>Na, wart! Er soll mir dafür büßen.</l>
            <l>Ein schändlicher Betrüger ist Er,</l>
            <l>Und ich, ich bin der Kriegsminister.«</l>
            <l>»wat?« seggt uns' Hans, »mi so tau grüßen?</l>
            <l>Schlechtes Subjekt? – Na, dit wir nett!</l>
            <l>Twors weit ick grad nich, wat dat heit,</l>
            <l>Doch wer mi wat tau seggen hett,</l>
            <l>Mi Schultenvadder näumen deiht</l>
            <l>Un Hans un Vadder Dämelklas.«</l>
            <l>»wo?« seggt de Minschenfründ, »du wirst en Dämelklas?</l>
            <l>Ick bünn't, Karnallj, du büst de Schriwer.«</l>
            <l>»du lüggst, entfahmte Rümmerdriwer!«</l>
            <l>Seggt Hans, »in minen Lewen</l>
            <l>Heww ick kein einzigst Baukstaw schrewen,</l>
            <l>Un ick heit Dämelklas un will't besweren!«</l>
          </lg>
          <lg rhyme="unknown" type="stanza">
            <l>As sei sick nu so striden deden,</l>
            <l>Geiht Exzellenz denn hen un her</l>
            <l>Un strikt den Bort un kratzt den Kopp,</l>
            <l>As wenn hei'n Slachtplan maken ded.</l>
            <l>Em is dat so, em is't, as ob</l>
            <l>Oll Hans de richt'ge wesen künn,</l>
            <l>Un doch künn't ok de anner sin,</l>
            <l>Jehann hadd't jo utdrücklich seggt.</l>
            <l>Na, endlich was sin Plan taurecht,</l>
            <l>Hei röppt de Ordonnanz herin.</l>
            <l>»mein Sohn, geh mal zur ersten besten</l>
            <l>Kasern', und laß dir von den größten</l>
            <l>Zwei Schüsseln dort mit Essen geben.</l>
            <l>Ist heut nicht dicker Erbsentag?</l>
            <l>Wahrhaftig, ja! Das paßt mir eben.«</l>
            <l>Un geiht nu rüm in sin Gemach</l>
            <l>Un riwwt vergnäuglich sick de Hän'n,</l>
            <l>Nu würd hei bald den richt'gen kenn'n.</l>
            <l>Na, gaud! De beiden Schötteln kamen;</l>
            <l>Sünd von 'ne rechte nette Gadung</l>
            <l>Un mit 'ne stiwe Arwten-Ladung.</l>
            <l>»na«, seggt de Herr, »nu man heran!</l>
            <l>Wer nu am besten eten kann,</l>
            <l>Dat is de Bur.« – Doch Hans, de seggt:</l>
            <l>»ick dank Sei, Herr, ick heww för'n beten</l>
            <l>Min Frühstück all bi Klähnen eten.«</l>
            <l>Un de Avkat, de freut sick all.</l>
            <l>»ei was das!« seggt de Krigsminister,</l>
            <l>»hier setzt Er sich, und Erbsen ißt Er!«</l>
            <l>»na«, seggt oll Hans, »wenn ick denn sall«,</l>
            <l>Un nimmt de Gabel in de Hand</l>
            <l>Un furrickt in de Arwten rüm.</l>
            <l>Doch gung em dat verdeuwelt slimm,</l>
            <l>Mit Gabeln was hei nich bewandt,</l>
            <l>Un de Avkat, de lacht vör sick.</l>
            <l>Un Hans, de schüwwt de Schöttel trügg</l>
            <l>Un seggt: »Verlöw, Herr Exellent,</l>
            <l>Ick bün mit Lepeln dat gewenn't.«</l>
            <l>Na, schön! Em ward en Lepel bröcht,</l>
            <l>Un Schultenvader set't sick t'recht.</l>
          </lg>
          <lg rhyme="unknown" type="stanza">
            <l>De Herr Avkat kunn vel verdragen</l>
            <l>Un was ok grad bi Appetit,</l>
            <l>Denn hei hadd in de letzte Tid</l>
            <l>De schönsten Hungerpoten sagen,</l>
            <l>Hadd äwerdem en gauden Magen</l>
            <l>Un kunn wat Nüdlich's bi sick slagen;</l>
            <l>Hei frett, as wenn hei hängen sall.</l>
            <l>Je ja, je ja, wat helpt dat all!</l>
            <l>Oll Hans lös't irst an sine Büx</l>
            <l>Un grippt de Sak mit Lepeln an</l>
            <l>Un ett denn los, kihrt sick an nix</l>
            <l>Un höllt sick ümmer drang' heran,</l>
            <l>Un as nu in den Tog irst is'e,</l>
            <l>Dunn fött hei wiß un ümmer wisser</l>
            <l>Un frett sick midden dörch de Arwten.</l>
            <l>»wahrhaftig!« seggt de Kriegsminister,</l>
            <l>»wahrhaftig! Ganz strategisch frißt er:</l>
            <l>Er operiert nach Bonaparten</l>
            <l>Seinem System; das Zentrum bricht er</l>
            <l>Zuerst, dann wendet er sich rechts,</l>
            <l>Und nach Minuten des Gefechts</l>
            <l>Hat er gesiegt, und mit verhängtem Zügel</l>
            <l>Stürzt er sich auf den linken Flügel.</l>
            <l>Da liegt auch der! – Du bist der Rechte!</l>
            <l>Du siegtest im Gefechte«, seggt'e,</l>
            <l>»ja, alter Bursch, du bist der Sieger,</l>
            <l>Und der da, das ist der Betrüger! –</l>
            <l>De pommersch Bur, de is tau kenn'n,</l>
            <l>Wenn hei't Gewehr fött bi dat En'n,</l>
            <l>Wenn hei den Kolben fluschen lett –</l>
            <l>Un wenn hei dicke Arwten frett.«</l>
          </lg>
        </lg>
      </div>
    </body>
  </text>
</TEI>
