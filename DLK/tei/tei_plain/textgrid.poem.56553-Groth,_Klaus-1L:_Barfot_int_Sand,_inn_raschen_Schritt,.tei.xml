<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: Barfot int Sand, inn raschen Schritt,</title>
        <author>
          <persName>
            <surname>Groth</surname>
            <forename>Klaus</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">18</measure>
        <measure type="verses">176</measure>
        <measure type="verses_per_stanza">1-10 2-12 3-10 4-10 5-10 6-8 7-8 8-14 9-6 10-10 11-12 12-10 13-10 14-10 15-8 16-8 17-14 18-6</measure>
        <measure type="syllables">1448</measure>
        <measure type="tokens">1138</measure>
        <measure type="characters">5632</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1859</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: Barfot int Sand, inn raschen Schritt,</head>
          <lg rhyme="unknown" type="stanza">
            <l>Barfot int Sand, inn raschen Schritt,</l>
            <l>Den glatten Platen kridenwitt,</l>
            <l>Stramm opschört den Linnwullenrock,</l>
            <l>Um Liv so knębsch asn Pitschenstock</l>
            <l>– Man kann ęr flödi mit de Hann'</l>
            <l>Vun een Hüft na de anner spann' –</l>
            <l>Den eenen Arm so keit inne Sit,</l>
            <l>As wenn man'n Öhr vun'n Theekann süht,</l>
            <l>Umn witten Hals de gröne Drach:</l>
            <l>En Diern, dat di de Ogen lach!</l>
          </lg>
          <lg rhyme="unknown" type="stanza">
            <l>En Strohhot mit en breden Rand,</l>
            <l>Umt runne Kinn en blassroth Band;</l>
            <l>Dat brune Haar inn dicke Tut</l>
            <l>Kikt jüst as ünnern Sünnschirm ut.</l>
            <l>De Ammers klappt bi jeden Schritt,</l>
            <l>De mischen Kęden klœtert mit,</l>
            <l>Un denn int Seel en lütten Kętel</l>
            <l>De rasselt as en Bund vull Slœtel.</l>
            <l>Se's fröh to Been, dats Sünndagabnd,</l>
            <l>Ęr Schatz will na de Koppel kamn;</l>
            <l>De nimt ęr nös de Melkdrach af,</l>
            <l>Se spęlt de Dam un stręvt vœraf. –</l>
          </lg>
          <lg rhyme="unknown" type="stanza">
            <l>He sitt un smökt opt Heck bi'n Wall</l>
            <l>Un kikt al lang' den Snittweg dal.</l>
            <l>Sieh an! dar blitzt se achtern Knick</l>
            <l>Un dreiht herop in Ogenblick.</l>
            <l>Se driggt de Drach so steil un nett,</l>
            <l>Asn Leutnant nich sin Epaulett,</l>
            <l>Un smitt de brune Arm so keit,</l>
            <l>As keen Mamsell opt Pęrmark deit.</l>
            <l>»ja, dat mag'k lidn, so hest du't drapen!« –</l>
            <l>He hett al Dor un Sleetbom apen.</l>
          </lg>
          <lg rhyme="unknown" type="stanza">
            <l>Ęr Drach un Ammer sett se dal,</l>
            <l>De Hot hangt op den Heckenpahl.</l>
            <l>Nu stiggt se dœr dat lange Gras</l>
            <l>Un schint so witt un hett son Hast</l>
            <l>Un singt so nüdli ünner de Koh:</l>
            <l>De Melk sus't sach den Takt darto.</l>
            <l>Denn schümt de Ammers vull un vuller,</l>
            <l>Un rattsch! hett Hans se oppe Schuller,</l>
            <l>Un œwerglückli walzt se beid</l>
            <l>Mit Snack un Lachen na de Heid.</l>
          </lg>
          <lg rhyme="unknown" type="stanza">
            <l>Kamt ęr ok vęle Herrn tomöt</l>
            <l>Un seht ęr na de bloten Föt</l>
            <l>Un glupt ęr nœswis ünnern Hot –</l>
            <l>Ward se ok eerst en bęten roth,</l>
            <l>So denkt se doch: Wat de wull meenn?</l>
            <l>Ik bün so gut as anner Een!</l>
            <l>Un lusti hüppt se œwern Weg,</l>
            <l>Kikt in en Koppel œwert Steg:</l>
            <l>»wullt mit, min Anna? büst al klar?«</l>
            <l>Un sieh, min Anna is al dar!</l>
          </lg>
          <lg rhyme="unknown" type="stanza">
            <l>Un'n bęten wider oppen Weg</l>
            <l>Stat al'n paar annere torech.</l>
            <l>Un wat vœrn Gröten, wat vœrn Pappeln,</l>
            <l>As hör man'n Koppel Aanten snappeln!</l>
            <l>Un noch mehr frische kamt darto,</l>
            <l>Bet na de Heid hin geit dat so:</l>
            <l>Je körter ward der lange Weg,</l>
            <l>Je länger ward de korte Reeg.</l>
          </lg>
          <lg rhyme="unknown" type="stanza">
            <l>Bi de Raustęd is dat gar en Jagd,</l>
            <l>As wenn int Moor de Kukuks lacht.</l>
            <l>En Jede smitt ęr Drach heraf,</l>
            <l>Denn pett se eerst en Hopsa af.</l>
            <l>Orchester hebbt se jümmer glik:</l>
            <l>Wer sitten geit, de makt Musik,</l>
            <l>Polkas un Dänz vun Strauß un Lanner</l>
            <l>Un Truerleder mank enanner.</l>
          </lg>
          <lg rhyme="unknown" type="stanza">
            <l>Herrjemine! kumt jüst en Snider</l>
            <l>Inn feine Büx mit dünne Glieder!</l>
            <l>De kriggt denn noch en Dręsen mit,</l>
            <l>Wa he en acht Dag' nog an hett. –</l>
            <l>De Klock sleit sœbn, un mit den Slag</l>
            <l>Löppt Jede na ęr egen Drach,</l>
            <l>Hangt sik se um, hakt in, hęvt op –</l>
            <l>Un ferti is de ganze Tropp.</l>
            <l>Een Kęd de ganze Stig hentlank!</l>
            <l>Un vœrwarts geit dat mit Gesank:</l>
            <l>»der Sultan is ein armer Mann ...«</l>
            <l>Gewis, seeg he son Blomkęd an!</l>
            <l>Inn Cotillon un Reegendanz</l>
            <l>Makt unse Dams keen solken Kranz.</l>
          </lg>
          <lg rhyme="unknown" type="stanza">
            <l>Doch inne Heid ritt he vuneen,</l>
            <l>Un bald geit Allens Een bi Een,</l>
            <l>De dœr den Hof, De um de Eck,</l>
            <l>Dar twee tosam no'n lüttje Streck,</l>
            <l>Nu De int Hus un De inn Stall,</l>
            <l>Du steist alleen – un dar ist all!</l>
          </lg>
          <lg rhyme="unknown" type="stanza">
            <l>Barfot int Sand, inn raschen Schritt,</l>
            <l>Den glatten Platen kridenwitt,</l>
            <l>Stramm opschört den Linnwullenrock,</l>
            <l>Um Liv so knębsch asn Pitschenstock</l>
            <l>– Man kann ęr flödi mit de Hann'</l>
            <l>Vun een Hüft na de anner spann' –</l>
            <l>Den eenen Arm so keit inne Sit,</l>
            <l>As wenn man'n Öhr vun'n Theekann süht,</l>
            <l>Umn witten Hals de gröne Drach:</l>
            <l>En Diern, dat di de Ogen lach!</l>
          </lg>
          <lg rhyme="unknown" type="stanza">
            <l>En Strohhot mit en breden Rand,</l>
            <l>Umt runne Kinn en blassroth Band;</l>
            <l>Dat brune Haar inn dicke Tut</l>
            <l>Kikt jüst as ünnern Sünnschirm ut.</l>
            <l>De Ammers klappt bi jeden Schritt,</l>
            <l>De mischen Kęden klœtert mit,</l>
            <l>Un denn int Seel en lütten Kętel</l>
            <l>De rasselt as en Bund vull Slœtel.</l>
            <l>Se's fröh to Been, dats Sünndagabnd,</l>
            <l>Ęr Schatz will na de Koppel kamn;</l>
            <l>De nimt ęr nös de Melkdrach af,</l>
            <l>Se spęlt de Dam un stręvt vœraf. –</l>
          </lg>
          <lg rhyme="unknown" type="stanza">
            <l>He sitt un smökt opt Heck bi'n Wall</l>
            <l>Un kikt al lang' den Snittweg dal.</l>
            <l>Sieh an! dar blitzt se achtern Knick</l>
            <l>Un dreiht herop in Ogenblick.</l>
            <l>Se driggt de Drach so steil un nett,</l>
            <l>Asn Leutnant nich sin Epaulett,</l>
            <l>Un smitt de brune Arm so keit,</l>
            <l>As keen Mamsell opt Pęrmark deit.</l>
            <l>»ja, dat mag'k lidn, so hest du't drapen!« –</l>
            <l>He hett al Dor un Sleetbom apen.</l>
          </lg>
          <lg rhyme="unknown" type="stanza">
            <l>Ęr Drach un Ammer sett se dal,</l>
            <l>De Hot hangt op den Heckenpahl.</l>
            <l>Nu stiggt se dœr dat lange Gras</l>
            <l>Un schint so witt un hett son Hast</l>
            <l>Un singt so nüdli ünner de Koh:</l>
            <l>De Melk sus't sach den Takt darto.</l>
            <l>Denn schümt de Ammers vull un vuller,</l>
            <l>Un rattsch! hett Hans se oppe Schuller,</l>
            <l>Un œwerglückli walzt se beid</l>
            <l>Mit Snack un Lachen na de Heid.</l>
          </lg>
          <lg rhyme="unknown" type="stanza">
            <l>Kamt ęr ok vęle Herrn tomöt</l>
            <l>Un seht ęr na de bloten Föt</l>
            <l>Un glupt ęr nœswis ünnern Hot –</l>
            <l>Ward se ok eerst en bęten roth,</l>
            <l>So denkt se doch: Wat de wull meenn?</l>
            <l>Ik bün so gut as anner Een!</l>
            <l>Un lusti hüppt se œwern Weg,</l>
            <l>Kikt in en Koppel œwert Steg:</l>
            <l>»wullt mit, min Anna? büst al klar?«</l>
            <l>Un sieh, min Anna is al dar!</l>
          </lg>
          <lg rhyme="unknown" type="stanza">
            <l>Un'n bęten wider oppen Weg</l>
            <l>Stat al'n paar annere torech.</l>
            <l>Un wat vœrn Gröten, wat vœrn Pappeln,</l>
            <l>As hör man'n Koppel Aanten snappeln!</l>
            <l>Un noch mehr frische kamt darto,</l>
            <l>Bet na de Heid hin geit dat so:</l>
            <l>Je körter ward der lange Weg,</l>
            <l>Je länger ward de korte Reeg.</l>
          </lg>
          <lg rhyme="unknown" type="stanza">
            <l>Bi de Raustęd is dat gar en Jagd,</l>
            <l>As wenn int Moor de Kukuks lacht.</l>
            <l>En Jede smitt ęr Drach heraf,</l>
            <l>Denn pett se eerst en Hopsa af.</l>
            <l>Orchester hebbt se jümmer glik:</l>
            <l>Wer sitten geit, de makt Musik,</l>
            <l>Polkas un Dänz vun Strauß un Lanner</l>
            <l>Un Truerleder mank enanner.</l>
          </lg>
          <lg rhyme="unknown" type="stanza">
            <l>Herrjemine! kumt jüst en Snider</l>
            <l>Inn feine Büx mit dünne Glieder!</l>
            <l>De kriggt denn noch en Dręsen mit,</l>
            <l>Wa he en acht Dag' nog an hett. –</l>
            <l>De Klock sleit sœbn, un mit den Slag</l>
            <l>Löppt Jede na ęr egen Drach,</l>
            <l>Hangt sik se um, hakt in, hęvt op –</l>
            <l>Un ferti is de ganze Tropp.</l>
            <l>Een Kęd de ganze Stig hentlank!</l>
            <l>Un vœrwarts geit dat mit Gesank:</l>
            <l>»der Sultan is ein armer Mann ...«</l>
            <l>Gewis, seeg he son Blomkęd an!</l>
            <l>Inn Cotillon un Reegendanz</l>
            <l>Makt unse Dams keen solken Kranz.</l>
          </lg>
          <lg rhyme="unknown" type="stanza">
            <l>Doch inne Heid ritt he vuneen,</l>
            <l>Un bald geit Allens Een bi Een,</l>
            <l>De dœr den Hof, De um de Eck,</l>
            <l>Dar twee tosam no'n lüttje Streck,</l>
            <l>Nu De int Hus un De inn Stall,</l>
            <l>Du steist alleen – un dar ist all!</l>
          </lg>
        </lg>
      </div>
    </body>
  </text>
</TEI>
