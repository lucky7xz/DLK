<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Der Sommerabend .</title>
        <author>
          <persName>
            <surname>Hebel</surname>
            <forename>Johann Peter</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">12</measure>
        <measure type="verses">72</measure>
        <measure type="verses_per_stanza">1-6 2-6 3-6 4-6 5-6 6-6 7-6 8-6 9-6 10-6 11-6 12-6</measure>
        <measure type="syllables">607</measure>
        <measure type="tokens">476</measure>
        <measure type="characters">2389</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1803</date>
      </publicationStmt>
      <sourceDesc>
        <p corresp="urn:nbn:de:kobv:b4-200905192133"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Der Sommerabend .</head>
          <lg rhyme="unknown" type="stanza">
            <l>O, lueg doch, wie isch d' Sunn so müed,               </l>
            <l>lueg, wie sie d’ Heimeth abezieht!</l>
            <l>O lueg, wie Stral um Stral verglimmt,</l>
            <l>und wie sie ’s Fazenetli nimmt,</l>
            <l>e Wülkli, blau mit roth vermüscht,</l>
            <l>und wie sie an der Stirne wüscht.</l>
          </lg>
          <lg rhyme="unknown" type="stanza">
            <l>’s isch wohr, sie het au übel Zit,</l>
            <l>im Summer gar, der Weg isch wit,</l>
            <l>und z’ schaffe findt sie überal</l>
            <l>in Hus und Feld, in Berg und Thal;</l>
            <l>’s will alles Liecht und Wärmi ha,</l>
            <l>und spricht sie um e Segen a.</l>
          </lg>
          <lg rhyme="unknown" type="stanza">
            <l>Meng Blümli het sie usstaffirt,</l>
            <l>und mit scharmante Farbe ziert,</l>
            <l>und mengem Immli z’trinke ge,</l>
            <l>und gfrogt: Hesch gnug und witt no meh?</l>
            <l>und ’s Chäferli het hinte no</l>
            <l>doch au si Tröpfli übercho.</l>
          </lg>
          <lg rhyme="unknown" type="stanza">
            <l>Meng Some-Chöpfli het sie gsprengt,</l>
            <l>und ’s zitig Sömli use g’lengt.</l>
            <l>Hen d’ Vögel nit bis z’ allerlezt</l>
            <l>e Bettles gha, und d’ Schnäbel g’wezt?</l>
            <l>Und kein goht hungerig ins Bett,</l>
            <l>wo nit si Theil im Chröpfli het.</l>
          </lg>
          <lg rhyme="unknown" type="stanza">
            <l>Und wo am Baum e Chriesi lacht,</l>
            <l>se het sie’m rothi Bäckli gmacht;</l>
            <l>und wo im Feld en Aehri schwankt,</l>
            <l>und wo am Pfohl e Rebe rankt,</l>
            <l>se het sie eben abe glengt,</l>
            <l>und het’s mit Laub und Bluest umhengt.</l>
          </lg>
          <lg rhyme="unknown" type="stanza">
            <l>Und uf der Bleichi het sie gschaft</l>
            <l>hütie und ie us aller Chraft;</l>
            <l>der Bleicher het si selber gfreut,</l>
            <l>doch hätt’ er nit: Vergelts Gott! gseit;</l>
            <l>und het e Frau ne Wöschli gha,</l>
            <l>se het sie trochnet druf und dra.</l>
          </lg>
          <lg rhyme="unknown" type="stanza">
            <l>’s isch weger wohr, und überal</l>
            <l>wo d’ Sägesen im ganze Thal</l>
            <l>dur Gras und Halme gangen isch,</l>
            <l>se het sie g’heuet froh und frisch.</l>
            <l>Es isch e Sach, by miner Treu,</l>
            <l>am Morge Gras und z’obe Heu!</l>
          </lg>
          <lg rhyme="unknown" type="stanza">
            <l>Drum isch sie iez so sölli müed,</l>
            <l>und brucht zum Schlof kei Obe-Lied;</l>
            <l>kei Wunder, wenn sie schnuft und schwizt,</l>
            <l>lueg wie sie dört uf ’s Bergli sizt!</l>
            <l>Jez lächlet sie zum lezte mol,</l>
            <l>jez seit sie: Schlofet alli wohl!</l>
          </lg>
          <lg rhyme="unknown" type="stanza">
            <l>Und d’unten isch sie! B’hüt di Gott!</l>
            <l>Der Guhl, wo uffem Chilch-Thurn stoht,</l>
            <l>het no nit gnug, er bschaut sie no.</l>
            <l>Du Wundervitz was gafsch denn so?</l>
            <l>Was gilts, sie thut der bald derfür,</l>
            <l>und zieht e rothen Umhaug für!</l>
          </lg>
          <lg rhyme="unknown" type="stanza">
            <l>Sie duuret ein, die guti Frau,</l>
            <l>sie het ihr redli Hus-Chrütz au.</l>
            <l>Sie lebt gwiß mittem Ma nit gut,</l>
            <l>und chunnt sie heim, nimmt er si Hut;</l>
            <l>und was i sag, iez chunnt er bald,</l>
            <l>dört sizt er scho im Fohre-Wald.</l>
          </lg>
          <lg rhyme="unknown" type="stanza">
            <l>Er macht so lang, was tribt er echt?</l>
            <l>Me meint schier gar er trau nit recht.</l>
            <l>Chumm numme, sie isch nümme do,</l>
            <l>’s wird alles sy, se schloft sie scho!</l>
            <l>Jez stoht er uf, er luegt ins Thal,</l>
            <l>und ’s Möhnli grüeßt en überal.</l>
          </lg>
          <lg rhyme="unknown" type="stanza">
            <l>Denkwol, mer göhn iez au ins Bett,</l>
            <l>und wer kei Dorn im Gwiße het,</l>
            <l>der brucht zum Schlofen au kei Lied;</l>
            <l>me wird vom Schaffe selber müed;</l>
            <l>und öbbe hemmer Schöchli gmacht,</l>
            <l>drum gebis Gott e guti Nacht!</l>
          </lg>
        </lg>
      </div>
    </body>
  </text>
</TEI>
