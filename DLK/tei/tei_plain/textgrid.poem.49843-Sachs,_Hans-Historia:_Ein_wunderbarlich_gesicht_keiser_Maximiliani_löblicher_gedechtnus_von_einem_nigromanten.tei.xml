<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Historia: Ein wunderbarlich gesicht keiser Maximiliani löblicher gedechtnus von einem nigromanten</title>
        <author>
          <persName>
            <surname>Sachs</surname>
            <forename>Hans</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">352</measure>
        <measure type="verses_per_stanza">1-176 2-176</measure>
        <measure type="syllables">2914</measure>
        <measure type="tokens">2020</measure>
        <measure type="characters">11294</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1563</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Historia: Ein wunderbarlich gesicht keiser Maximiliani löblicher gedechtnus von einem nigromanten</head>
          <lg rhyme="unknown" type="stanza">
            <l>Als keiser Maximilian,</l>
            <l>der großmechtig und teure man</l>
            <l>löblicher gedechtnus, regiert,</l>
            <l>das ganz römisch reich guberniert,</l>
            <l>het er sonderlich lieb und gunst</l>
            <l>zu allerlei sinreicher kunst,</l>
            <l>tet auch kein kost, mü und fleiß sparn,</l>
            <l>artliche künste zu erfarn,</l>
            <l>het auch mancherlei kunst verstant,</l>
            <l>die er auch übt mit munt und hant;</l>
            <l>darauf het er vil größer acht,</l>
            <l>den sonst auf allen pomp und pracht;</l>
            <l>hielt kunst und weisheit für ein schatz.</l>
            <l>derhalb hetten auch bei im platz</l>
            <l>allerlei künstner, so hin kamen</l>
            <l>gen hof mit was titel und namen,</l>
            <l>die hetten all futter und mal</l>
            <l>zu hof im keiserlichen sal.</l>
            <l>eins tags dem keiser obgenant</l>
            <l>auch gen hof kam ein nigromant,</l>
            <l>ein schwarzkünstner, der sich anzeiget</l>
            <l>dem keiser, der im wurt geneiget,</l>
            <l>wie er im künt herbringen ton</l>
            <l>drei geist drei namhafter person,</l>
            <l>ob die geleich vor langen jarn</l>
            <l>mit tode abgeschiden warn,</l>
            <l>mit aller form, gstalt und geberden,</l>
            <l>wie sie hetten gelebt auf erden,</l>
            <l>im die künt under augen stellen,</l>
            <l>welche er wolt, solt er her zelen.</l>
            <l>der keiser ob der kunst het wunder</l>
            <l>und auserwelet im besunder</l>
            <l>dise drei namhaftig person</l>
            <l>mit nam, zeigt im erstlichen on</l>
            <l>Hector von Troia, des küngs son,</l>
            <l>Priami, solt er bringen ton</l>
            <l>in all seinen armis und wer,</l>
            <l>wie er im troianischen her</l>
            <l>verwalten het die hauptmanschaft</l>
            <l>in küner, teuer heldes kraft,</l>
            <l>den Achilles auch het erschlagen.</l>
            <l>die andr person tet er ansagen,</l>
            <l>die schönen küngin Helena</l>
            <l>her aus Lacedemonia,</l>
            <l>des künigs Menelai weib,</l>
            <l>die aller schönest frau von leib,</l>
            <l>die im Paris, des künigs sun,</l>
            <l>von Troia het entfüren tun;</l>
            <l>in all irem geschmuck und zier,</l>
            <l>höflichkeit und geberden ir</l>
            <l>solt er sie bringen aller gstalt,</l>
            <l>wie man sie beschreibet und malt.</l>
            <l>und zu dem dritten solt er da</l>
            <l>bringen die fürstin Maria,</l>
            <l>sein gmahel, die durchleuchting frauen,</l>
            <l>die wolt er herzlich geren schauen,</l>
            <l>herzog Karls tochter von Burgunt,</l>
            <l>welche vor kurzer tag und stunt</l>
            <l>durch unfal am gejeit vor allen</l>
            <l>war von eim pfert zu tot gefallen.</l>
            <l>wo er die person überzelt</l>
            <l>durch sein kunst im persönlich stelt,</l>
            <l>doch iederman genzlich on schaden,</l>
            <l>so wolt er sein denken in gnaden</l>
            <l>von wegen seiner schönen kunst</l>
            <l>mit schenk und ander woltat sunst.</l>
            <l>der nigromant im antwort gab:</l>
            <l>ja, ich wils tun, doch merkt vorab,</l>
            <l>der geist bring ich euch allesander,</l>
            <l>iedoch ornlichen nach einander,</l>
            <l>und wenn ir eins gnug habt geschaut,</l>
            <l>so stopft mit einem finger laut</l>
            <l>auf den tisch, so wirt der geist weichen,</l>
            <l>aus dem kreiß zu der tür ausschleichen;</l>
            <l>iedoch sol eur gnad an dem ort</l>
            <l>stil sitzen und reden kein wort;</l>
            <l>wo ir ein wort darunder ret,</l>
            <l>ir unglück uns beid bringen tet.</l>
            <l>das bwilligt der keiser zu tan.</l>
            <l>nach dem der nigromant fieng an,</l>
            <l>macht ein weiten kreiß in dem sal</l>
            <l>mit bloßem schwert, darein zu mal</l>
            <l>macht vil charakter, kreuz und zeichen</l>
            <l>und tet sein beschwerung heimleichen.</l>
            <l>geschwint trat in den kreiß hinein</l>
            <l>Hector von Troi, der helt allein,</l>
            <l>ganz ernstlich und trutziger gstalt,</l>
            <l>starker glidmaß, doch nit zu alt,</l>
            <l>ungleicher augn, ein herlich man;</l>
            <l>der het ein stehlen panzer an,</l>
            <l>ein sturmhut auf dem haupte sein,</l>
            <l>mit golt ein gwechs geschmelzt darein,</l>
            <l>am hals hieng im ein breiter schilt,</l>
            <l>darin von golt ein löw gebilt,</l>
            <l>trug ein mortaxt in seiner hent,</l>
            <l>vol scharpfer spitzen aller ent,</l>
            <l>welche all noch tropften von blut,</l>
            <l>und als sam mit frech künem mut</l>
            <l>in dem kreiß vor dem keiser stan.</l>
            <l>der wurt zum teil entsetzt darvan,</l>
            <l>doch als er sein recht gnug gesach,</l>
            <l>da stopft er auf den tisch darnach;</l>
            <l>zu hant der geist wich aus dem sal</l>
            <l>mit tapfern schritten ab zu tal.</l>
            <l>bald trat nach dem in sal hinein</l>
            <l>Helena, die schön künigein,</l>
            <l>in einem schönen güldin stück,</l>
            <l>het umb ir haupt köstlich geschmück</l>
            <l>von golt, perlein und edlem gstein,</l>
            <l>güldin ketten und halsbant rein.</l>
            <l>ir angsicht und alle glidmas</l>
            <l>so adelich gebildet was,</l>
            <l>sam wers abgestigen von himeln,</l>
            <l>ein gürtel von klingenden zimeln</l>
            <l>der het umbfangen iren leib,</l>
            <l>in summa das aller schönst weib,</l>
            <l>freuntlicher, holdseliger gstalt,</l>
            <l>geiler art, doch der jar nit alt,</l>
            <l>ir euglein zwinzerten von fern,</l>
            <l>geleich dem hellen morgenstern;</l>
            <l>zwischn augbraen het sie ein meslein,</l>
            <l>ein roten munt, ein kleines neslein,</l>
            <l>stunt also höflich wolgetan</l>
            <l>und sach den keiser frölich an.</l>
            <l>der saß in heimlich großem wunder</l>
            <l>und beschaut sie mit fleiß besunder</l>
            <l>von den füßen biß an das haubet,</l>
            <l>entlich zu weichen ir erlaubet;</l>
            <l>zu hant sie aus dem kreiß tet prangen.</l>
            <l>nachdem kam sitlich eingegangen</l>
            <l>Maria, sein fürstliche gmahel,</l>
            <l>der lieb und treu war fest wie stahel,</l>
            <l>trat züchtiglich zu sein genaden,</l>
            <l>bekleidt, wie sie het gnommen schaden,</l>
            <l>in eim blauen rock angetan,</l>
            <l>demütig vor dem keiser stan,</l>
            <l>in aller gstalt, weis und geber,</l>
            <l>als ob sie noch im leben wer,</l>
            <l>ganz sitsam, tugentreicher art,</l>
            <l>doch sam traurig betrübet hart,</l>
            <l>und den keiser senlich anblicket,</l>
            <l>dardurch im keiser sie erquicket</l>
            <l>sein brünstig lieb, die vor den tagen</l>
            <l>er ir het herziglich getragen;</l>
            <l>und die lieb tet sein herz vergwalten</l>
            <l>und mocht sich lenger nit enthalten,</l>
            <l>fur auf mit herzlichem verlangen</l>
            <l>und wolt mit armen sie umbfangen,</l>
            <l>und schrei gar laut: das ist die recht,</l>
            <l>von der mein herz all freud empfecht!</l>
            <l>in dem der geist balt schwint und runt</l>
            <l>mit eim greusch aus dem kreiß verschwunt,</l>
            <l>mit eim dampf und lautem gebrümmel;</l>
            <l>auch wurt vor dem sal ein getümmel,</l>
            <l>des der keiser erschrak zu hant.</l>
            <l>zu dem saget der nigromant:</l>
            <l>eur gnad solt uns mit dergleich dingen</l>
            <l>all beid umb unser hels wol bringen,</l>
            <l>eur gnad weiß, das ich solchs verbot.</l>
            <l>die lieb ist gleich stark wie der tot,</l>
            <l>sagt der keiser, die nöt mich ie,</l>
            <l>anzureden die liebst allhie,</l>
            <l>so ich ie het auf diser ert,</l>
            <l>welche ist aller eren wert.</l>
            <l>nach dem zu dank mit reicher gab</l>
            <l>fertigt den nigromanten ab,</l>
            <l>der im das wunderbar gesicht</l>
            <l>zu Insbruck hette zugericht,</l>
            <l>wie solchs vor sechs und vierzig jarn</l>
            <l>von seinr gnad hofgsint hab erfarn</l>
            <l>zu Wels, weil ich noch ledig was,</l>
            <l>das mir warhaft anzeiget das.</l>
            <l>dem und uns allen wöll got geben</l>
            <l>nach disem zergenglichen leben,</l>
            <l>das uns ewige freud aufwachs</l>
            <l>im himlischen hof, wünscht Hans Sachs.</l>
          </lg>
          <lg rhyme="unknown" type="stanza">
            <l>Als keiser Maximilian,</l>
            <l>der großmechtig und teure man</l>
            <l>löblicher gedechtnus, regiert,</l>
            <l>das ganz römisch reich guberniert,</l>
            <l>het er sonderlich lieb und gunst</l>
            <l>zu allerlei sinreicher kunst,</l>
            <l>tet auch kein kost, mü und fleiß sparn,</l>
            <l>artliche künste zu erfarn,</l>
            <l>het auch mancherlei kunst verstant,</l>
            <l>die er auch übt mit munt und hant;</l>
            <l>darauf het er vil größer acht,</l>
            <l>den sonst auf allen pomp und pracht;</l>
            <l>hielt kunst und weisheit für ein schatz.</l>
            <l>derhalb hetten auch bei im platz</l>
            <l>allerlei künstner, so hin kamen</l>
            <l>gen hof mit was titel und namen,</l>
            <l>die hetten all futter und mal</l>
            <l>zu hof im keiserlichen sal.</l>
            <l>eins tags dem keiser obgenant</l>
            <l>auch gen hof kam ein nigromant,</l>
            <l>ein schwarzkünstner, der sich anzeiget</l>
            <l>dem keiser, der im wurt geneiget,</l>
            <l>wie er im künt herbringen ton</l>
            <l>drei geist drei namhafter person,</l>
            <l>ob die geleich vor langen jarn</l>
            <l>mit tode abgeschiden warn,</l>
            <l>mit aller form, gstalt und geberden,</l>
            <l>wie sie hetten gelebt auf erden,</l>
            <l>im die künt under augen stellen,</l>
            <l>welche er wolt, solt er her zelen.</l>
            <l>der keiser ob der kunst het wunder</l>
            <l>und auserwelet im besunder</l>
            <l>dise drei namhaftig person</l>
            <l>mit nam, zeigt im erstlichen on</l>
            <l>Hector von Troia, des küngs son,</l>
            <l>Priami, solt er bringen ton</l>
            <l>in all seinen armis und wer,</l>
            <l>wie er im troianischen her</l>
            <l>verwalten het die hauptmanschaft</l>
            <l>in küner, teuer heldes kraft,</l>
            <l>den Achilles auch het erschlagen.</l>
            <l>die andr person tet er ansagen,</l>
            <l>die schönen küngin Helena</l>
            <l>her aus Lacedemonia,</l>
            <l>des künigs Menelai weib,</l>
            <l>die aller schönest frau von leib,</l>
            <l>die im Paris, des künigs sun,</l>
            <l>von Troia het entfüren tun;</l>
            <l>in all irem geschmuck und zier,</l>
            <l>höflichkeit und geberden ir</l>
            <l>solt er sie bringen aller gstalt,</l>
            <l>wie man sie beschreibet und malt.</l>
            <l>und zu dem dritten solt er da</l>
            <l>bringen die fürstin Maria,</l>
            <l>sein gmahel, die durchleuchting frauen,</l>
            <l>die wolt er herzlich geren schauen,</l>
            <l>herzog Karls tochter von Burgunt,</l>
            <l>welche vor kurzer tag und stunt</l>
            <l>durch unfal am gejeit vor allen</l>
            <l>war von eim pfert zu tot gefallen.</l>
            <l>wo er die person überzelt</l>
            <l>durch sein kunst im persönlich stelt,</l>
            <l>doch iederman genzlich on schaden,</l>
            <l>so wolt er sein denken in gnaden</l>
            <l>von wegen seiner schönen kunst</l>
            <l>mit schenk und ander woltat sunst.</l>
            <l>der nigromant im antwort gab:</l>
            <l>ja, ich wils tun, doch merkt vorab,</l>
            <l>der geist bring ich euch allesander,</l>
            <l>iedoch ornlichen nach einander,</l>
            <l>und wenn ir eins gnug habt geschaut,</l>
            <l>so stopft mit einem finger laut</l>
            <l>auf den tisch, so wirt der geist weichen,</l>
            <l>aus dem kreiß zu der tür ausschleichen;</l>
            <l>iedoch sol eur gnad an dem ort</l>
            <l>stil sitzen und reden kein wort;</l>
            <l>wo ir ein wort darunder ret,</l>
            <l>ir unglück uns beid bringen tet.</l>
            <l>das bwilligt der keiser zu tan.</l>
            <l>nach dem der nigromant fieng an,</l>
            <l>macht ein weiten kreiß in dem sal</l>
            <l>mit bloßem schwert, darein zu mal</l>
            <l>macht vil charakter, kreuz und zeichen</l>
            <l>und tet sein beschwerung heimleichen.</l>
            <l>geschwint trat in den kreiß hinein</l>
            <l>Hector von Troi, der helt allein,</l>
            <l>ganz ernstlich und trutziger gstalt,</l>
            <l>starker glidmaß, doch nit zu alt,</l>
            <l>ungleicher augn, ein herlich man;</l>
            <l>der het ein stehlen panzer an,</l>
            <l>ein sturmhut auf dem haupte sein,</l>
            <l>mit golt ein gwechs geschmelzt darein,</l>
            <l>am hals hieng im ein breiter schilt,</l>
            <l>darin von golt ein löw gebilt,</l>
            <l>trug ein mortaxt in seiner hent,</l>
            <l>vol scharpfer spitzen aller ent,</l>
            <l>welche all noch tropften von blut,</l>
            <l>und als sam mit frech künem mut</l>
            <l>in dem kreiß vor dem keiser stan.</l>
            <l>der wurt zum teil entsetzt darvan,</l>
            <l>doch als er sein recht gnug gesach,</l>
            <l>da stopft er auf den tisch darnach;</l>
            <l>zu hant der geist wich aus dem sal</l>
            <l>mit tapfern schritten ab zu tal.</l>
            <l>bald trat nach dem in sal hinein</l>
            <l>Helena, die schön künigein,</l>
            <l>in einem schönen güldin stück,</l>
            <l>het umb ir haupt köstlich geschmück</l>
            <l>von golt, perlein und edlem gstein,</l>
            <l>güldin ketten und halsbant rein.</l>
            <l>ir angsicht und alle glidmas</l>
            <l>so adelich gebildet was,</l>
            <l>sam wers abgestigen von himeln,</l>
            <l>ein gürtel von klingenden zimeln</l>
            <l>der het umbfangen iren leib,</l>
            <l>in summa das aller schönst weib,</l>
            <l>freuntlicher, holdseliger gstalt,</l>
            <l>geiler art, doch der jar nit alt,</l>
            <l>ir euglein zwinzerten von fern,</l>
            <l>geleich dem hellen morgenstern;</l>
            <l>zwischn augbraen het sie ein meslein,</l>
            <l>ein roten munt, ein kleines neslein,</l>
            <l>stunt also höflich wolgetan</l>
            <l>und sach den keiser frölich an.</l>
            <l>der saß in heimlich großem wunder</l>
            <l>und beschaut sie mit fleiß besunder</l>
            <l>von den füßen biß an das haubet,</l>
            <l>entlich zu weichen ir erlaubet;</l>
            <l>zu hant sie aus dem kreiß tet prangen.</l>
            <l>nachdem kam sitlich eingegangen</l>
            <l>Maria, sein fürstliche gmahel,</l>
            <l>der lieb und treu war fest wie stahel,</l>
            <l>trat züchtiglich zu sein genaden,</l>
            <l>bekleidt, wie sie het gnommen schaden,</l>
            <l>in eim blauen rock angetan,</l>
            <l>demütig vor dem keiser stan,</l>
            <l>in aller gstalt, weis und geber,</l>
            <l>als ob sie noch im leben wer,</l>
            <l>ganz sitsam, tugentreicher art,</l>
            <l>doch sam traurig betrübet hart,</l>
            <l>und den keiser senlich anblicket,</l>
            <l>dardurch im keiser sie erquicket</l>
            <l>sein brünstig lieb, die vor den tagen</l>
            <l>er ir het herziglich getragen;</l>
            <l>und die lieb tet sein herz vergwalten</l>
            <l>und mocht sich lenger nit enthalten,</l>
            <l>fur auf mit herzlichem verlangen</l>
            <l>und wolt mit armen sie umbfangen,</l>
            <l>und schrei gar laut: das ist die recht,</l>
            <l>von der mein herz all freud empfecht!</l>
            <l>in dem der geist balt schwint und runt</l>
            <l>mit eim greusch aus dem kreiß verschwunt,</l>
            <l>mit eim dampf und lautem gebrümmel;</l>
            <l>auch wurt vor dem sal ein getümmel,</l>
            <l>des der keiser erschrak zu hant.</l>
            <l>zu dem saget der nigromant:</l>
            <l>eur gnad solt uns mit dergleich dingen</l>
            <l>all beid umb unser hels wol bringen,</l>
            <l>eur gnad weiß, das ich solchs verbot.</l>
            <l>die lieb ist gleich stark wie der tot,</l>
            <l>sagt der keiser, die nöt mich ie,</l>
            <l>anzureden die liebst allhie,</l>
            <l>so ich ie het auf diser ert,</l>
            <l>welche ist aller eren wert.</l>
            <l>nach dem zu dank mit reicher gab</l>
            <l>fertigt den nigromanten ab,</l>
            <l>der im das wunderbar gesicht</l>
            <l>zu Insbruck hette zugericht,</l>
            <l>wie solchs vor sechs und vierzig jarn</l>
            <l>von seinr gnad hofgsint hab erfarn</l>
            <l>zu Wels, weil ich noch ledig was,</l>
            <l>das mir warhaft anzeiget das.</l>
            <l>dem und uns allen wöll got geben</l>
            <l>nach disem zergenglichen leben,</l>
            <l>das uns ewige freud aufwachs</l>
            <l>im himlischen hof, wünscht Hans Sachs.</l>
          </lg>
        </lg>
      </div>
    </body>
  </text>
</TEI>
