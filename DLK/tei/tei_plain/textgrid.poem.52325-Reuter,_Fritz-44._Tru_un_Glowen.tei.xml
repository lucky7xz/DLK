<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">44. Tru un Glowen</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">4</measure>
        <measure type="verses">126</measure>
        <measure type="verses_per_stanza">1-12 2-51 3-12 4-51</measure>
        <measure type="syllables">1102</measure>
        <measure type="tokens">860</measure>
        <measure type="characters">4372</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>44. Tru un Glowen</head>
          <lg rhyme="unknown" type="stanza">
            <l>Wenn so de Bur mal in den Kraug</l>
            <l>Bi sinen Sluck mit annern sitt,</l>
            <l>Denn ward dor meistens drähnt ok naug.</l>
            <l>Sei reden denn von dat un dit;</l>
            <l>Bald sünd dat Läuschens, de sei sick vertellen,</l>
            <l>Bald reden s' von de slichten Tiden,</l>
            <l>Un männigmal, denn fangen s' an tau schellen:</l>
            <l>Sei brukten ok nich all'ns tau liden;</l>
            <l>Un ob de Amtmann glöwt, dat sei sin Naren,</l>
            <l>Un dat sei gor nich nödig hadden,</l>
            <l>In allen Order tau parieren,</l>
            <l>Dat sei nahgradens münnig wiren.</l>
          </lg>
          <lg rhyme="unknown" type="stanza">
            <l>»ja«, säd denn mal oll Bur Päsel,</l>
            <l>As sei eins seten in den Kraug tauhopen</l>
            <l>Un em de Gall würd äwerlopen,</l>
            <l>»ja! Uns' Herr Amtmann is en Esel!</l>
            <l>Un wohr is't, un't is ganz gewiß,</l>
            <l>Dat hei en groten Swinhund is;</l>
            <l>Un den'n, de mi't nich will tau glöwen,</l>
            <l>Den'n will ick dat ok schriftlich gewen.«</l>
            <l>Na, dat würd ok so lang nich duren,</l>
            <l>Dunn wüßt de Amtmann, dat de Buren</l>
            <l>Em lästerlich utschullen hadden,</l>
            <l>Un namentlich, dat Bur Päsel</l>
            <l>Hadd seggt, hei wir en wohren Esel.</l>
            <l>Hei let sei all tau Amt nu laden</l>
            <l>Un let sei tau Gerichtsdag kamen.</l>
            <l>Dor würden sei denn nu vernamen,</l>
            <l>Un enzeln würd en jeder fragt:</l>
            <l>»hat Bauer Päsel das gesagt?«</l>
            <l>»ick weit dat nich, ick was nich dor.«</l>
            <l>»ih, Gott bewohr! Dat is nich wohr.«</l>
            <l>»herr Amtmann, ne! Dat ick nich wüßt.«</l>
            <l>»dat hadd ick doch ok hüren müßt.«</l>
            <l>»wi heww'n von slichte Tiden seggt.«</l>
            <l>»ick hür up't linke Uhr nich recht.«</l>
            <l>Kort, keiner wull dorvon wat weiten,</l>
            <l>Dat Päsel em en Swinhund heiten.</l>
            <l>An Bur Möllern kamm tauletzt de Frag',</l>
            <l>De was man dumm un ok man zag;</l>
            <l>De Amtmann fohrt em eklig in de P'rük</l>
            <l>Un führt em häßlich an den Wagen.</l>
            <l>»wenn Hei nich seggt de Wohrheit glik,</l>
            <l>Denn lat ick krumm un lahm Em slagen.</l>
            <l>Wat säd tau Em de Bur Päsel?</l>
            <l>Herute mit de Sprak! Wat wir't?«</l>
            <l>»ach ja, Herr Amtmann, ja! Ick heww dat hürt,</l>
            <l>Hei säd, Sei wir'n en rechten Esel.</l>
            <l>Wat wohr is, dat bliwwt wohr!«</l>
            <l>»hürt dat villicht noch süs wer dor?«</l>
            <l>»dat glöw ick nich, dat kunn woll nich gescheihn,</l>
            <l>Wi stunnen an den Aben ganz allein.«</l>
            <l>»dat is fatal! Nur </l>
            <l>Nu paß Hei up un häud Hei sick vör't Leigen!</l>
            <l>Säd Päsel Em ok süs noch wat?«</l>
            <l>»herr Amtmann, ja! Hei säd noch, dat</l>
            <l>Woll keiner dat bestriden künn,</l>
            <l>Dat sei en Swinhund deden sin,</l>
            <l>Un dat wull hei mi schriftlich gewen.«</l>
            <l>»er Schafskopf, Esel, Dummerjahn!</l>
            <l>Warum nahm Er denn das nicht an?</l>
            <l>Warum ließ Er sich's denn nicht geben?«</l>
            <l>»ih, dat ded ick em so tau glöwen.«</l>
          </lg>
          <lg rhyme="unknown" type="stanza">
            <l>Wenn so de Bur mal in den Kraug</l>
            <l>Bi sinen Sluck mit annern sitt,</l>
            <l>Denn ward dor meistens drähnt ok naug.</l>
            <l>Sei reden denn von dat un dit;</l>
            <l>Bald sünd dat Läuschens, de sei sick vertellen,</l>
            <l>Bald reden s' von de slichten Tiden,</l>
            <l>Un männigmal, denn fangen s' an tau schellen:</l>
            <l>Sei brukten ok nich all'ns tau liden;</l>
            <l>Un ob de Amtmann glöwt, dat sei sin Naren,</l>
            <l>Un dat sei gor nich nödig hadden,</l>
            <l>In allen Order tau parieren,</l>
            <l>Dat sei nahgradens münnig wiren.</l>
          </lg>
          <lg rhyme="unknown" type="stanza">
            <l>»ja«, säd denn mal oll Bur Päsel,</l>
            <l>As sei eins seten in den Kraug tauhopen</l>
            <l>Un em de Gall würd äwerlopen,</l>
            <l>»ja! Uns' Herr Amtmann is en Esel!</l>
            <l>Un wohr is't, un't is ganz gewiß,</l>
            <l>Dat hei en groten Swinhund is;</l>
            <l>Un den'n, de mi't nich will tau glöwen,</l>
            <l>Den'n will ick dat ok schriftlich gewen.«</l>
            <l>Na, dat würd ok so lang nich duren,</l>
            <l>Dunn wüßt de Amtmann, dat de Buren</l>
            <l>Em lästerlich utschullen hadden,</l>
            <l>Un namentlich, dat Bur Päsel</l>
            <l>Hadd seggt, hei wir en wohren Esel.</l>
            <l>Hei let sei all tau Amt nu laden</l>
            <l>Un let sei tau Gerichtsdag kamen.</l>
            <l>Dor würden sei denn nu vernamen,</l>
            <l>Un enzeln würd en jeder fragt:</l>
            <l>»hat Bauer Päsel das gesagt?«</l>
            <l>»ick weit dat nich, ick was nich dor.«</l>
            <l>»ih, Gott bewohr! Dat is nich wohr.«</l>
            <l>»herr Amtmann, ne! Dat ick nich wüßt.«</l>
            <l>»dat hadd ick doch ok hüren müßt.«</l>
            <l>»wi heww'n von slichte Tiden seggt.«</l>
            <l>»ick hür up't linke Uhr nich recht.«</l>
            <l>Kort, keiner wull dorvon wat weiten,</l>
            <l>Dat Päsel em en Swinhund heiten.</l>
            <l>An Bur Möllern kamm tauletzt de Frag',</l>
            <l>De was man dumm un ok man zag;</l>
            <l>De Amtmann fohrt em eklig in de P'rük</l>
            <l>Un führt em häßlich an den Wagen.</l>
            <l>»wenn Hei nich seggt de Wohrheit glik,</l>
            <l>Denn lat ick krumm un lahm Em slagen.</l>
            <l>Wat säd tau Em de Bur Päsel?</l>
            <l>Herute mit de Sprak! Wat wir't?«</l>
            <l>»ach ja, Herr Amtmann, ja! Ick heww dat hürt,</l>
            <l>Hei säd, Sei wir'n en rechten Esel.</l>
            <l>Wat wohr is, dat bliwwt wohr!«</l>
            <l>»hürt dat villicht noch süs wer dor?«</l>
            <l>»dat glöw ick nich, dat kunn woll nich gescheihn,</l>
            <l>Wi stunnen an den Aben ganz allein.«</l>
            <l>»dat is fatal! Nur </l>
            <l>Nu paß Hei up un häud Hei sick vör't Leigen!</l>
            <l>Säd Päsel Em ok süs noch wat?«</l>
            <l>»herr Amtmann, ja! Hei säd noch, dat</l>
            <l>Woll keiner dat bestriden künn,</l>
            <l>Dat sei en Swinhund deden sin,</l>
            <l>Un dat wull hei mi schriftlich gewen.«</l>
            <l>»er Schafskopf, Esel, Dummerjahn!</l>
            <l>Warum nahm Er denn das nicht an?</l>
            <l>Warum ließ Er sich's denn nicht geben?«</l>
            <l>»ih, dat ded ick em so tau glöwen.«</l>
          </lg>
        </lg>
      </div>
    </body>
  </text>
</TEI>
