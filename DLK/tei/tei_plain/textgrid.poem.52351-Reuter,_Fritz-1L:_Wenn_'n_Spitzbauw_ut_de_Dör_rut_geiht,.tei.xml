<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: Wenn 'n Spitzbauw ut de Dör rut geiht,</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">18</measure>
        <measure type="verses">328</measure>
        <measure type="verses_per_stanza">1-6 2-15 3-17 4-27 5-19 6-13 7-29 8-15 9-23 10-6 11-15 12-17 13-27 14-19 15-13 16-29 17-15 18-23</measure>
        <measure type="syllables">2730</measure>
        <measure type="tokens">2058</measure>
        <measure type="characters">11026</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: Wenn 'n Spitzbauw ut de Dör rut geiht,</head>
          <lg rhyme="unknown" type="stanza">
            <l>Wenn 'n Spitzbauw ut de Dör rut geiht,</l>
            <l>Denn weit hei ganz genau Bescheid,</l>
            <l>Wat den'n fehlt, von den'n hei geiht;</l>
            <l>Doch wenn en Dokter rute geiht,</l>
            <l>Denn weit seindag' hei nich Bescheid,</l>
            <l>Wat sinen Kranken fehlen deiht.</l>
          </lg>
          <lg rhyme="unknown" type="stanza">
            <l>Tau »Weit nich wo«, dor wahnt Herr Holtermann,</l>
            <l>De kreg mal in sin leiw Gesicht</l>
            <l>En Anfall von de fleigend Gicht.</l>
            <l>Dat knep un ret un packt em an,</l>
            <l>Dat purrt un bohrt in't Fleisch herümmer,</l>
            <l>Un wat för Druppen hei ok sluckt</l>
            <l>Un wat sin leiwe Fru ok brukt,</l>
            <l>Je, dat würd slimm un ümmer slimmer.</l>
            <l>Drei olle Wiwer pusten nu:</l>
            <l>»dor sprüngen twei Kirls woll äwer den Tun,</l>
            <l>De ein, de was blag, un de anner was brun.«</l>
            <l>Helpt allens nich. »Na«, seggt de Fru,</l>
            <l>»fik, lop nah unsen Dokter hen,</l>
            <l>De kennt uns' Vadern sine Gicht</l>
            <l>Un kennt ok sin Naturgeschicht.«</l>
          </lg>
          <lg rhyme="unknown" type="stanza">
            <l>Fik kümmt taurügg: »De is nich in,</l>
            <l>Hei ward woll up de Landstrat sin;</l>
            <l>Doch wenn hei kem, denn süll hei kamen.«</l>
            <l>»denn hal en annern, Fik, un lop!«</l>
            <l>Je ja, je ja! De Dokters alltausamen,</l>
            <l>De wiren ut, un Fiken drop</l>
            <l>Sülwst bi de nervenswacksten Damen</l>
            <l>Un in de Wirtshüs', wo sei süs doch kamen,</l>
            <l>Nich einen von de Herrn Doktoren,</l>
            <l>Sie wären alle ausgefohren.</l>
            <l>Blot den Cichurgus Jakob Kalw,</l>
            <l>Den find't s' tauletzt un slept em ran,</l>
            <l>Doch Jakob, de is ok man halw,</l>
            <l>Is dun, as einer wesen kann,</l>
            <l>Hei's niederträchtig in den Storm</l>
            <l>Un süht den Nikolaitorm</l>
            <l>För 'ne steidelricht't Klistierspritz an.</l>
          </lg>
          <lg rhyme="unknown" type="stanza">
            <l>Fik ledd't nu den Cichurgus 'rin,</l>
            <l>Un as hei in de Stuw ward sin,</l>
            <l>Dunn sammelt hei denn sin Gedanken</l>
            <l>So gaud, as't geiht; nimmt sick tausamen</l>
            <l>Un geiht an't Bedd un fröggt den Kranken,</l>
            <l>Up wecke Ort hei dortau kamen.</l>
            <l>»ick heww't so kregen«, seggt de Krank.</l>
            <l>Nu fohrt em Jakob in't Gesicht</l>
            <l>Un fingeriert de Back entlang.</l>
            <l>»dat deiht woll weih?« De Krank, de schriggt.</l>
            <l>»dat wüßt ick, dat dat weih dauhn ded.«</l>
            <l>Un tippt nu wider hen un her,</l>
            <l>Ob dit em nich noch weiher ded?</l>
            <l>De Krank, de schriggt, dat't nich taum Utholl'n wir.</l>
            <l>»nich wohr?« fröggt Jakob, »'t brennt as Fü'r.</l>
            <l>Nu täuwen S' man, Herr Holtermann,</l>
            <l>Nu klopp ick mal hir baben an,</l>
            <l>Hir up den spitzen Backenknaken,</l>
            <l>Wat S' denn woll för Gesichter maken!«</l>
            <l>De Krank, de springt nu hell in En'n</l>
            <l>Un grippt nah Jakob sine Hän'n</l>
            <l>Un bröllt un schriggt un weihmert lud.</l>
            <l>»nich wohr, dat holl der Deuwel ut?«</l>
            <l>Fröggt Jakob Kalw, »nich wohr, dat brennt?</l>
            <l>Sei makten ok en schön Gesicht.</l>
            <l>Ja, Herr, dat is de fleigend Gicht,</l>
            <l>Ick kenn s' gewiß, wenn s' einer kennt.«</l>
          </lg>
          <lg rhyme="unknown" type="stanza">
            <l>»na«, fröggt de Fru, »wat sünd för Saken</l>
            <l>Denn gaud dorför? Wat's denn tau maken?«</l>
            <l>»tau maken? – Je«, seggt Jakob Kalw,</l>
            <l>»tauirst nem wi hir dese Salw</l>
            <l>Un ward'n em dat Gesicht insmeren,</l>
            <l>De ward de bösen Dünst vertehren,</l>
            <l>Un denn«, un leggt den Finger an de Näs',</l>
            <l>»heww'n Sei kein Roborantium?«</l>
            <l>De Fru, de steiht as in den Däs'.</l>
            <l>»dat nich.« – »Villicht ein Mitigantium?«</l>
            <l>»ne«, seggt die Fru, »dat ick nich wüßt.«</l>
            <l>Je, seggt uns' Jakob, etwas müßt</l>
            <l>Noch uter sine Salw gescheihn,</l>
            <l>De Salw, de ded dat nich allein.</l>
            <l>Ob sei kein Surkrut nich hett?</l>
            <l>Dat hett sei, ja! »Denn nemen S't«, seggt Jakob,</l>
            <l>»un slagen S't in 'ne rein Salwjett</l>
            <l>Un legg'n S't den Kranken up den Kopp!«</l>
            <l>Un geiht nu 'rut un seggt adjü.</l>
          </lg>
          <lg rhyme="unknown" type="stanza">
            <l>»fik«, seggt de Fru, »oh, lop em nah!</l>
            <l>Ob ok 'ne Bratwurst müßt dorbi?«</l>
            <l>Un Fik kümmt t'rügg: »Ja, säd hei, ja!</l>
            <l>Dat künn taum wenigsten nich schaden.«</l>
            <l>Na, up Befehl von Jakob Kalw</l>
            <l>Würd Holtermann nu ingesmert</l>
            <l>Un mit 'ne gnäterswarte Salw</l>
            <l>Sin leiwes Antlitz angeteert,</l>
            <l>Un as en Turban up den Kopp</l>
            <l>Lagg de Salwjett mit Surkrut,</l>
            <l>Un baben lagg de Bratwust up,</l>
            <l>Un unse gaud Herr Holtermann</l>
            <l>Sach as en Muhrenkönig ut.</l>
          </lg>
          <lg rhyme="unknown" type="stanza">
            <l>Un as hei dor so nüdlich sitten deiht,</l>
            <l>Dunn kloppt dor wer, dunn kloppt wer an,</l>
            <l>Un as de Dör nu apen geiht,</l>
            <l>Dunn kümmt en Dokter rin.</l>
            <l>Wo heit doch noch de Mann?</l>
            <l>Sin Nam' ward doch nich Möller sin?</l>
            <l>De Nam' is mi doch rein entfollen.</l>
            <l>De ward den Puls bedächtig hollen</l>
            <l>Un fragt nah dit un fragt nah dat:</l>
            <l>Wo't nu woll sitt? Wo't irsten satt?</l>
            <l>Hei fäuhlte sick woll höllschen matt?</l>
            <l>Un ob hei sick all fäuhlte frischer?</l>
            <l>Nah allens fragt de Dokter –</l>
            <l>Wo heit doch noch de Mann?</l>
            <l>Dat'ck mi doch nich besinnen kann!</l>
            <l>Un seggt tauletzt: »Herr Holtermann,</l>
            <l>Chirurgus Kalw sagt: fliegend Gicht.</l>
            <l>Ich aber sag, das ist es nicht,</l>
            <l>Hier ist was anders indiziert:</l>
            <l>Der Puls ist klein, die Haut ist trocken,</l>
            <l>Die schwarze Farbe im Gesicht,</l>
            <l>Das Auge rötlich inflammiert,</l>
            <l>Ich sage leider: schwarze Pocken.«</l>
            <l>Un röppt de Fru allein sick 'ran:</l>
            <l>»bestell'n S' dat Sarg man bi den Discher.</l>
            <l>Un nu adjüs!« seggt Dokter ..... –</l>
            <l>Wo heit doch noch de Mann?</l>
            <l>Dat ick den Namen doch nich weit!</l>
            <l>Mi is, as wenn hei Schröder heit.</l>
          </lg>
          <lg rhyme="unknown" type="stanza">
            <l>»ja, Vadder«, seggt oll Nahwer Gräun,</l>
            <l>»du büst entfahmten antauseihn,</l>
            <l>Un din Kalür geföllt mi nich,</l>
            <l>Din Utseihn is jo fürchterlich!</l>
            <l>Wenn dat de swarten Pocken sünd,</l>
            <l>Denn mak di man up wat gefaßt,</l>
            <l>Ick heww sei einmal hatt as Kind,</l>
            <l>Dat is en niderträcht'gen Gast</l>
            <l>Un is en Hunnendanz up Socken.«</l>
            <l>De Fru, de schriggt, un Fik, de schriggt:</l>
            <l>»ne, ne, dit is kein fleigend Gicht!</l>
            <l>Ne, ne, dit sünd de swarten Pocken!«</l>
            <l>Un all'ns in'n Hus', dat weihmert lud:</l>
            <l>»hei süht all ganz verännert ut,</l>
            <l>Dit sünd de richt'gen swarten Pocken!«</l>
          </lg>
          <lg rhyme="unknown" type="stanza">
            <l>Un an dat Hus up ap'ne Strat,</l>
            <l>Dor lett wohllöblich Magistrat</l>
            <l>'ne Tafel slagen mit 'ne Schrift:</l>
            <l>»allhier ist schwarzes Pockengift!!!</l>
            <l>Wir lassen jedermann gebieten,</l>
            <l>Vor schwarzen Pocken sich zu hüten,</l>
            <l>Es soll sich keiner unterstehn,</l>
            <l>In dieses Haus hineinzugehn.</l>
            <l>Wer dennoch aber Pocken kriggt,</l>
            <l>Der wird vom hies'gen Stadtgericht</l>
            <l>Als ihr Verbreiter angesehn.</l>
            <l>Wonach ein jeder sich zu richten hat.«</l>
            <l>Un Urt un Datum. »Hies'ger Magistrat.«</l>
            <l>Dunn kümmt de Dokter Michel an,</l>
            <l>Husarzt bi Herren Holtermann,</l>
            <l>Hei hadd mal wedder switisiert</l>
            <l>Un up de Landstrat rümflankiert.</l>
            <l>»min Söhning«, seggt hei tau den Kranken,</l>
            <l>»sei känen Ehren Schöpfer danken,</l>
            <l>Mit swarte Pocken is dat nicks;</l>
            <l>Cichurgus Kalw</l>
            <l>Hett stats mit Salw</l>
            <l>Sei angeteert mit Stäwelwichs.«</l>
          </lg>
          <lg rhyme="unknown" type="stanza">
            <l>Wenn 'n Spitzbauw ut de Dör rut geiht,</l>
            <l>Denn weit hei ganz genau Bescheid,</l>
            <l>Wat den'n fehlt, von den'n hei geiht;</l>
            <l>Doch wenn en Dokter rute geiht,</l>
            <l>Denn weit seindag' hei nich Bescheid,</l>
            <l>Wat sinen Kranken fehlen deiht.</l>
          </lg>
          <lg rhyme="unknown" type="stanza">
            <l>Tau »Weit nich wo«, dor wahnt Herr Holtermann,</l>
            <l>De kreg mal in sin leiw Gesicht</l>
            <l>En Anfall von de fleigend Gicht.</l>
            <l>Dat knep un ret un packt em an,</l>
            <l>Dat purrt un bohrt in't Fleisch herümmer,</l>
            <l>Un wat för Druppen hei ok sluckt</l>
            <l>Un wat sin leiwe Fru ok brukt,</l>
            <l>Je, dat würd slimm un ümmer slimmer.</l>
            <l>Drei olle Wiwer pusten nu:</l>
            <l>»dor sprüngen twei Kirls woll äwer den Tun,</l>
            <l>De ein, de was blag, un de anner was brun.«</l>
            <l>Helpt allens nich. »Na«, seggt de Fru,</l>
            <l>»fik, lop nah unsen Dokter hen,</l>
            <l>De kennt uns' Vadern sine Gicht</l>
            <l>Un kennt ok sin Naturgeschicht.«</l>
          </lg>
          <lg rhyme="unknown" type="stanza">
            <l>Fik kümmt taurügg: »De is nich in,</l>
            <l>Hei ward woll up de Landstrat sin;</l>
            <l>Doch wenn hei kem, denn süll hei kamen.«</l>
            <l>»denn hal en annern, Fik, un lop!«</l>
            <l>Je ja, je ja! De Dokters alltausamen,</l>
            <l>De wiren ut, un Fiken drop</l>
            <l>Sülwst bi de nervenswacksten Damen</l>
            <l>Un in de Wirtshüs', wo sei süs doch kamen,</l>
            <l>Nich einen von de Herrn Doktoren,</l>
            <l>Sie wären alle ausgefohren.</l>
            <l>Blot den Cichurgus Jakob Kalw,</l>
            <l>Den find't s' tauletzt un slept em ran,</l>
            <l>Doch Jakob, de is ok man halw,</l>
            <l>Is dun, as einer wesen kann,</l>
            <l>Hei's niederträchtig in den Storm</l>
            <l>Un süht den Nikolaitorm</l>
            <l>För 'ne steidelricht't Klistierspritz an.</l>
          </lg>
          <lg rhyme="unknown" type="stanza">
            <l>Fik ledd't nu den Cichurgus 'rin,</l>
            <l>Un as hei in de Stuw ward sin,</l>
            <l>Dunn sammelt hei denn sin Gedanken</l>
            <l>So gaud, as't geiht; nimmt sick tausamen</l>
            <l>Un geiht an't Bedd un fröggt den Kranken,</l>
            <l>Up wecke Ort hei dortau kamen.</l>
            <l>»ick heww't so kregen«, seggt de Krank.</l>
            <l>Nu fohrt em Jakob in't Gesicht</l>
            <l>Un fingeriert de Back entlang.</l>
            <l>»dat deiht woll weih?« De Krank, de schriggt.</l>
            <l>»dat wüßt ick, dat dat weih dauhn ded.«</l>
            <l>Un tippt nu wider hen un her,</l>
            <l>Ob dit em nich noch weiher ded?</l>
            <l>De Krank, de schriggt, dat't nich taum Utholl'n wir.</l>
            <l>»nich wohr?« fröggt Jakob, »'t brennt as Fü'r.</l>
            <l>Nu täuwen S' man, Herr Holtermann,</l>
            <l>Nu klopp ick mal hir baben an,</l>
            <l>Hir up den spitzen Backenknaken,</l>
            <l>Wat S' denn woll för Gesichter maken!«</l>
            <l>De Krank, de springt nu hell in En'n</l>
            <l>Un grippt nah Jakob sine Hän'n</l>
            <l>Un bröllt un schriggt un weihmert lud.</l>
            <l>»nich wohr, dat holl der Deuwel ut?«</l>
            <l>Fröggt Jakob Kalw, »nich wohr, dat brennt?</l>
            <l>Sei makten ok en schön Gesicht.</l>
            <l>Ja, Herr, dat is de fleigend Gicht,</l>
            <l>Ick kenn s' gewiß, wenn s' einer kennt.«</l>
          </lg>
          <lg rhyme="unknown" type="stanza">
            <l>»na«, fröggt de Fru, »wat sünd för Saken</l>
            <l>Denn gaud dorför? Wat's denn tau maken?«</l>
            <l>»tau maken? – Je«, seggt Jakob Kalw,</l>
            <l>»tauirst nem wi hir dese Salw</l>
            <l>Un ward'n em dat Gesicht insmeren,</l>
            <l>De ward de bösen Dünst vertehren,</l>
            <l>Un denn«, un leggt den Finger an de Näs',</l>
            <l>»heww'n Sei kein Roborantium?«</l>
            <l>De Fru, de steiht as in den Däs'.</l>
            <l>»dat nich.« – »Villicht ein Mitigantium?«</l>
            <l>»ne«, seggt die Fru, »dat ick nich wüßt.«</l>
            <l>Je, seggt uns' Jakob, etwas müßt</l>
            <l>Noch uter sine Salw gescheihn,</l>
            <l>De Salw, de ded dat nich allein.</l>
            <l>Ob sei kein Surkrut nich hett?</l>
            <l>Dat hett sei, ja! »Denn nemen S't«, seggt Jakob,</l>
            <l>»un slagen S't in 'ne rein Salwjett</l>
            <l>Un legg'n S't den Kranken up den Kopp!«</l>
            <l>Un geiht nu 'rut un seggt adjü.</l>
          </lg>
          <lg rhyme="unknown" type="stanza">
            <l>»fik«, seggt de Fru, »oh, lop em nah!</l>
            <l>Ob ok 'ne Bratwurst müßt dorbi?«</l>
            <l>Un Fik kümmt t'rügg: »Ja, säd hei, ja!</l>
            <l>Dat künn taum wenigsten nich schaden.«</l>
            <l>Na, up Befehl von Jakob Kalw</l>
            <l>Würd Holtermann nu ingesmert</l>
            <l>Un mit 'ne gnäterswarte Salw</l>
            <l>Sin leiwes Antlitz angeteert,</l>
            <l>Un as en Turban up den Kopp</l>
            <l>Lagg de Salwjett mit Surkrut,</l>
            <l>Un baben lagg de Bratwust up,</l>
            <l>Un unse gaud Herr Holtermann</l>
            <l>Sach as en Muhrenkönig ut.</l>
          </lg>
          <lg rhyme="unknown" type="stanza">
            <l>Un as hei dor so nüdlich sitten deiht,</l>
            <l>Dunn kloppt dor wer, dunn kloppt wer an,</l>
            <l>Un as de Dör nu apen geiht,</l>
            <l>Dunn kümmt en Dokter rin.</l>
            <l>Wo heit doch noch de Mann?</l>
            <l>Sin Nam' ward doch nich Möller sin?</l>
            <l>De Nam' is mi doch rein entfollen.</l>
            <l>De ward den Puls bedächtig hollen</l>
            <l>Un fragt nah dit un fragt nah dat:</l>
            <l>Wo't nu woll sitt? Wo't irsten satt?</l>
            <l>Hei fäuhlte sick woll höllschen matt?</l>
            <l>Un ob hei sick all fäuhlte frischer?</l>
            <l>Nah allens fragt de Dokter –</l>
            <l>Wo heit doch noch de Mann?</l>
            <l>Dat'ck mi doch nich besinnen kann!</l>
            <l>Un seggt tauletzt: »Herr Holtermann,</l>
            <l>Chirurgus Kalw sagt: fliegend Gicht.</l>
            <l>Ich aber sag, das ist es nicht,</l>
            <l>Hier ist was anders indiziert:</l>
            <l>Der Puls ist klein, die Haut ist trocken,</l>
            <l>Die schwarze Farbe im Gesicht,</l>
            <l>Das Auge rötlich inflammiert,</l>
            <l>Ich sage leider: schwarze Pocken.«</l>
            <l>Un röppt de Fru allein sick 'ran:</l>
            <l>»bestell'n S' dat Sarg man bi den Discher.</l>
            <l>Un nu adjüs!« seggt Dokter ..... –</l>
            <l>Wo heit doch noch de Mann?</l>
            <l>Dat ick den Namen doch nich weit!</l>
            <l>Mi is, as wenn hei Schröder heit.</l>
          </lg>
          <lg rhyme="unknown" type="stanza">
            <l>»ja, Vadder«, seggt oll Nahwer Gräun,</l>
            <l>»du büst entfahmten antauseihn,</l>
            <l>Un din Kalür geföllt mi nich,</l>
            <l>Din Utseihn is jo fürchterlich!</l>
            <l>Wenn dat de swarten Pocken sünd,</l>
            <l>Denn mak di man up wat gefaßt,</l>
            <l>Ick heww sei einmal hatt as Kind,</l>
            <l>Dat is en niderträcht'gen Gast</l>
            <l>Un is en Hunnendanz up Socken.«</l>
            <l>De Fru, de schriggt, un Fik, de schriggt:</l>
            <l>»ne, ne, dit is kein fleigend Gicht!</l>
            <l>Ne, ne, dit sünd de swarten Pocken!«</l>
            <l>Un all'ns in'n Hus', dat weihmert lud:</l>
            <l>»hei süht all ganz verännert ut,</l>
            <l>Dit sünd de richt'gen swarten Pocken!«</l>
          </lg>
          <lg rhyme="unknown" type="stanza">
            <l>Un an dat Hus up ap'ne Strat,</l>
            <l>Dor lett wohllöblich Magistrat</l>
            <l>'ne Tafel slagen mit 'ne Schrift:</l>
            <l>»allhier ist schwarzes Pockengift!!!</l>
            <l>Wir lassen jedermann gebieten,</l>
            <l>Vor schwarzen Pocken sich zu hüten,</l>
            <l>Es soll sich keiner unterstehn,</l>
            <l>In dieses Haus hineinzugehn.</l>
            <l>Wer dennoch aber Pocken kriggt,</l>
            <l>Der wird vom hies'gen Stadtgericht</l>
            <l>Als ihr Verbreiter angesehn.</l>
            <l>Wonach ein jeder sich zu richten hat.«</l>
            <l>Un Urt un Datum. »Hies'ger Magistrat.«</l>
            <l>Dunn kümmt de Dokter Michel an,</l>
            <l>Husarzt bi Herren Holtermann,</l>
            <l>Hei hadd mal wedder switisiert</l>
            <l>Un up de Landstrat rümflankiert.</l>
            <l>»min Söhning«, seggt hei tau den Kranken,</l>
            <l>»sei känen Ehren Schöpfer danken,</l>
            <l>Mit swarte Pocken is dat nicks;</l>
            <l>Cichurgus Kalw</l>
            <l>Hett stats mit Salw</l>
            <l>Sei angeteert mit Stäwelwichs.«</l>
          </lg>
        </lg>
      </div>
    </body>
  </text>
</TEI>
