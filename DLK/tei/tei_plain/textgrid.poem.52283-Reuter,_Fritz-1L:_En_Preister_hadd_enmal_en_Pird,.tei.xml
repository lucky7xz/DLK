<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: En Preister hadd enmal en Pird,</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">210</measure>
        <measure type="verses_per_stanza">1-105 2-105</measure>
        <measure type="syllables">1956</measure>
        <measure type="tokens">1550</measure>
        <measure type="characters">7852</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: En Preister hadd enmal en Pird,</head>
          <lg rhyme="unknown" type="stanza">
            <l>En Preister hadd enmal en Pird,</l>
            <l>En schönen, brunen Bläßten wir't!</l>
            <l>Doch stunn hei nich mihr up sin Pal</l>
            <l>Un hadd en beten Spat un wat von Schal.</l>
            <l>Dat hadd em just nu noch so vel nich dahn.</l>
            <l>Doch wat de Hauptsak was bi't olle Dirt,</l>
            <l>Hei was tau vel tau Faut all gahn.</l>
            <l>»vör'n Schinner is hei noch tau gaud«,</l>
            <l>Seggt tau den Preister Jehann Haut,</l>
            <l>»wi will'n em irst noch düchtig ruter bäkern</l>
            <l>Un up en Mark em denn verhäkern.«</l>
            <l>Un as nu Hans is fett un glatt,</l>
            <l>Dunn führt de Preister nah de Stadt,</l>
            <l>Un durt nich lang', dunn bütt en Handelsmann</l>
            <l>Vir Luggedur för Preister-Hanßen an</l>
            <l>Un einen Daler Halftergeld.</l>
            <l>Na, endlich kümmt de Handel t'recht.</l>
            <l>De Preister geiht nu rümm un söcht un söcht</l>
            <l>En anner Pird, wat beter em geföllt.</l>
            <l>Hei söcht un söcht! De ein is em tau lütt,</l>
            <l>Un den'n sin Farw is em nich mit,</l>
            <l>De hett dat Spat, un de hett Gallen,</l>
            <l>De anner kann em ok nich recht gefallen,</l>
            <l>De Brun, de ward en Krübbensetter sin,</l>
            <l>De Voß is dämlich ganz gewiß,</l>
            <l>De Swart is in de Flanken em tau dünn,</l>
            <l>Un de un de, de hewwen keinen Bliß,</l>
            <l>Un einen Bläßten süll dat doch nu sin;</l>
            <l>Denn wenn hei 'n beten statsch wull führen,</l>
            <l>Denn müßt hei mit den annern doch calüren.</l>
            <l>Na, mit de Wil dunn würd dat düstre Nacht,</l>
            <l>Taum Handel was't binah tau späd,</l>
            <l>Un as de Preister dräwer nah hett dacht,</l>
            <l>Wo hei 'ne Mähr kreg, kamm en Jud un säd:</l>
            <l>»wiß un wohrhaftig, straf mi Gott, Herr Paster!</l>
            <l>Ick heww en Wallach, dat's en Pird;</l>
            <l>De's unner Bräuder dusend wirt,</l>
            <l>Den kepen Sei, un paßt er</l>
            <l>Sei nich, denn will ick in de Ird hir sinken,</l>
            <l>Denn will'ck verswarzen ganz un gor,</l>
            <l>Denn fret'ck em up mit Hut un Hor</l>
            <l>Un will en ganzen Sod dortau utdrinken.</l>
            <l>Dat is en Wallach, segg ick, ut en grot Gestüt!</l>
            <l>Hei is von vornehmes Geblüt</l>
            <l>Un hett enmal den Grafen Hahnen hürt,</l>
            <l>Un hett vir extraweiße Hinterfüß'</l>
            <l>Un an den Kopp en schenen Bliß.</l>
            <l>Ick segg Se, ne! dat is en Pird,</l>
            <l>Dat liksterwelt mit Ehre Staud calürt.</l>
            <l>Nu wissen Se, was das vor ener is.</l>
            <l>So ener is't, dor kän'n Se kamen!«</l>
            <l>Un denn bet hei de Tähn tausamen</l>
            <l>Un nörxt un gnuckert mit den Kopp,</l>
            <l>As hadd hei 'n Tom in't Mul un makt so'n Mirken,</l>
            <l>As wenn de Kinner spelen Hottepirken.</l>
            <l>De Paster güng nu nah den Stall,</l>
            <l>De Jud, de halte 'ne Latern</l>
            <l>Un wull den Brunen rute ledd'n.</l>
            <l>Doch wil dat doch tau düster all,</l>
            <l>So seggt de Paster: »Lassen Sie ihn stehn.</l>
            <l>Wie alt ist denn das Pferd?«</l>
            <l>»fiw Johr! Wiß un wohrhaftig! Seihn Se nah de Tähn.</l>
            <l>Fiw Johr is hei, un süll hei öller sin,</l>
            <l>So will'ck ...«, röppt hir de Jud un swört</l>
            <l>Sick glik drei Klafter nah de Ird herin.</l>
            <l>De Preister, den de Brun geföllt,</l>
            <l>Wil hei en Bliß un witte Beinen hett,</l>
            <l>Ward handelseins up dörtig Pistelett</l>
            <l>Un noch drei Daler Halftergeld.</l>
            <l>Hei lett den Brunen glik anspannen,</l>
            <l>Wil em dat schir all düster ward,</l>
            <l>Un führt mit sinen Kop vergnäugt von dannen.</l>
            <l>Knapp sünd sei ut den Dur herute kahrt,</l>
            <l>Seggt hei tau sinen Knecht: »Johann,</l>
            <l>Wie geht das Pferd, wie stellt's sich an?«</l>
            <l>»dat Pird, Herr Paster, schint mi recht verstännig;</l>
            <l>Hei's still un fram un nich unbännig</l>
            <l>Un schint recht ruhig von Natur.</l>
            <l>Dat is en schönen Brunen, Herr Pastur.«</l>
            <l>Nah ein'ge Tid, dunn fängt de Preister wedder an:</l>
            <l>»wie geht das neue Pferd, Johann?«</l>
            <l>»ick dank', Herr Paster; oh, hei geiht recht gaud«,</l>
            <l>Seggt tau den Preister Jehann Haut,</l>
            <l>»irst wull de anner in den Landweg bögen,</l>
            <l>Doch unse nige Brun, de ded sick gor nich rögen,</l>
            <l>Hei höll den annern in den richt'gen Weg;</l>
            <l>Ick glöw, Herr Paster, un ick segg,</l>
            <l>Hei is hir in de Gegend all bekannt.«</l>
            <l>»ih«, säd de Preister, »das wär' ja scharmant!«</l>
            <l>Na, kort, de Mähren güngen so tausamen,</l>
            <l>As wiren s' up de Welt as Twäschen kamen;</l>
            <l>Doch as sei kemen an dat Flag,</l>
            <l>Wo üm den ollen Klewerslag</l>
            <l>De Weg sick rechtsch nah't Dörp herunner swenkt</l>
            <l>Un wo de Weg sick twält, dunn lenkt</l>
            <l>De Brun von sülwsten in den Nebenweg.</l>
            <l>»ih, dit's doch nahrschen! Na, ick segg!«</l>
            <l>Röppt Jehann Haut, »dit nimmt mi Wunner«,</l>
            <l>Un is mit </l>
            <l>Un stellt sick bi den Brunen hen un kickt em an.</l>
            <l>»was machst du da? Was willst du denn, Johann?«</l>
            <l>»ick will mi blot dat Dirt genau beseihn,</l>
            <l>Un weiten S' wat, Herr Paster, wat ick mein'?</l>
            <l>Wi hewwen makt en schön Geschäft,</l>
            <l>Wi heww'n den ollen Brunen wedder köfft.«</l>
          </lg>
          <lg rhyme="unknown" type="stanza">
            <l>En Preister hadd enmal en Pird,</l>
            <l>En schönen, brunen Bläßten wir't!</l>
            <l>Doch stunn hei nich mihr up sin Pal</l>
            <l>Un hadd en beten Spat un wat von Schal.</l>
            <l>Dat hadd em just nu noch so vel nich dahn.</l>
            <l>Doch wat de Hauptsak was bi't olle Dirt,</l>
            <l>Hei was tau vel tau Faut all gahn.</l>
            <l>»vör'n Schinner is hei noch tau gaud«,</l>
            <l>Seggt tau den Preister Jehann Haut,</l>
            <l>»wi will'n em irst noch düchtig ruter bäkern</l>
            <l>Un up en Mark em denn verhäkern.«</l>
            <l>Un as nu Hans is fett un glatt,</l>
            <l>Dunn führt de Preister nah de Stadt,</l>
            <l>Un durt nich lang', dunn bütt en Handelsmann</l>
            <l>Vir Luggedur för Preister-Hanßen an</l>
            <l>Un einen Daler Halftergeld.</l>
            <l>Na, endlich kümmt de Handel t'recht.</l>
            <l>De Preister geiht nu rümm un söcht un söcht</l>
            <l>En anner Pird, wat beter em geföllt.</l>
            <l>Hei söcht un söcht! De ein is em tau lütt,</l>
            <l>Un den'n sin Farw is em nich mit,</l>
            <l>De hett dat Spat, un de hett Gallen,</l>
            <l>De anner kann em ok nich recht gefallen,</l>
            <l>De Brun, de ward en Krübbensetter sin,</l>
            <l>De Voß is dämlich ganz gewiß,</l>
            <l>De Swart is in de Flanken em tau dünn,</l>
            <l>Un de un de, de hewwen keinen Bliß,</l>
            <l>Un einen Bläßten süll dat doch nu sin;</l>
            <l>Denn wenn hei 'n beten statsch wull führen,</l>
            <l>Denn müßt hei mit den annern doch calüren.</l>
            <l>Na, mit de Wil dunn würd dat düstre Nacht,</l>
            <l>Taum Handel was't binah tau späd,</l>
            <l>Un as de Preister dräwer nah hett dacht,</l>
            <l>Wo hei 'ne Mähr kreg, kamm en Jud un säd:</l>
            <l>»wiß un wohrhaftig, straf mi Gott, Herr Paster!</l>
            <l>Ick heww en Wallach, dat's en Pird;</l>
            <l>De's unner Bräuder dusend wirt,</l>
            <l>Den kepen Sei, un paßt er</l>
            <l>Sei nich, denn will ick in de Ird hir sinken,</l>
            <l>Denn will'ck verswarzen ganz un gor,</l>
            <l>Denn fret'ck em up mit Hut un Hor</l>
            <l>Un will en ganzen Sod dortau utdrinken.</l>
            <l>Dat is en Wallach, segg ick, ut en grot Gestüt!</l>
            <l>Hei is von vornehmes Geblüt</l>
            <l>Un hett enmal den Grafen Hahnen hürt,</l>
            <l>Un hett vir extraweiße Hinterfüß'</l>
            <l>Un an den Kopp en schenen Bliß.</l>
            <l>Ick segg Se, ne! dat is en Pird,</l>
            <l>Dat liksterwelt mit Ehre Staud calürt.</l>
            <l>Nu wissen Se, was das vor ener is.</l>
            <l>So ener is't, dor kän'n Se kamen!«</l>
            <l>Un denn bet hei de Tähn tausamen</l>
            <l>Un nörxt un gnuckert mit den Kopp,</l>
            <l>As hadd hei 'n Tom in't Mul un makt so'n Mirken,</l>
            <l>As wenn de Kinner spelen Hottepirken.</l>
            <l>De Paster güng nu nah den Stall,</l>
            <l>De Jud, de halte 'ne Latern</l>
            <l>Un wull den Brunen rute ledd'n.</l>
            <l>Doch wil dat doch tau düster all,</l>
            <l>So seggt de Paster: »Lassen Sie ihn stehn.</l>
            <l>Wie alt ist denn das Pferd?«</l>
            <l>»fiw Johr! Wiß un wohrhaftig! Seihn Se nah de Tähn.</l>
            <l>Fiw Johr is hei, un süll hei öller sin,</l>
            <l>So will'ck ...«, röppt hir de Jud un swört</l>
            <l>Sick glik drei Klafter nah de Ird herin.</l>
            <l>De Preister, den de Brun geföllt,</l>
            <l>Wil hei en Bliß un witte Beinen hett,</l>
            <l>Ward handelseins up dörtig Pistelett</l>
            <l>Un noch drei Daler Halftergeld.</l>
            <l>Hei lett den Brunen glik anspannen,</l>
            <l>Wil em dat schir all düster ward,</l>
            <l>Un führt mit sinen Kop vergnäugt von dannen.</l>
            <l>Knapp sünd sei ut den Dur herute kahrt,</l>
            <l>Seggt hei tau sinen Knecht: »Johann,</l>
            <l>Wie geht das Pferd, wie stellt's sich an?«</l>
            <l>»dat Pird, Herr Paster, schint mi recht verstännig;</l>
            <l>Hei's still un fram un nich unbännig</l>
            <l>Un schint recht ruhig von Natur.</l>
            <l>Dat is en schönen Brunen, Herr Pastur.«</l>
            <l>Nah ein'ge Tid, dunn fängt de Preister wedder an:</l>
            <l>»wie geht das neue Pferd, Johann?«</l>
            <l>»ick dank', Herr Paster; oh, hei geiht recht gaud«,</l>
            <l>Seggt tau den Preister Jehann Haut,</l>
            <l>»irst wull de anner in den Landweg bögen,</l>
            <l>Doch unse nige Brun, de ded sick gor nich rögen,</l>
            <l>Hei höll den annern in den richt'gen Weg;</l>
            <l>Ick glöw, Herr Paster, un ick segg,</l>
            <l>Hei is hir in de Gegend all bekannt.«</l>
            <l>»ih«, säd de Preister, »das wär' ja scharmant!«</l>
            <l>Na, kort, de Mähren güngen so tausamen,</l>
            <l>As wiren s' up de Welt as Twäschen kamen;</l>
            <l>Doch as sei kemen an dat Flag,</l>
            <l>Wo üm den ollen Klewerslag</l>
            <l>De Weg sick rechtsch nah't Dörp herunner swenkt</l>
            <l>Un wo de Weg sick twält, dunn lenkt</l>
            <l>De Brun von sülwsten in den Nebenweg.</l>
            <l>»ih, dit's doch nahrschen! Na, ick segg!«</l>
            <l>Röppt Jehann Haut, »dit nimmt mi Wunner«,</l>
            <l>Un is mit </l>
            <l>Un stellt sick bi den Brunen hen un kickt em an.</l>
            <l>»was machst du da? Was willst du denn, Johann?«</l>
            <l>»ick will mi blot dat Dirt genau beseihn,</l>
            <l>Un weiten S' wat, Herr Paster, wat ick mein'?</l>
            <l>Wi hewwen makt en schön Geschäft,</l>
            <l>Wi heww'n den ollen Brunen wedder köfft.«</l>
          </lg>
        </lg>
      </div>
    </body>
  </text>
</TEI>
