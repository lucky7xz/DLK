<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">61. De Unnerscheid</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">6</measure>
        <measure type="verses">162</measure>
        <measure type="verses_per_stanza">1-26 2-33 3-22 4-26 5-33 6-22</measure>
        <measure type="syllables">1520</measure>
        <measure type="tokens">1162</measure>
        <measure type="characters">6040</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>61. De Unnerscheid</head>
          <lg rhyme="unknown" type="stanza">
            <l>»na, hür Hei, Bräuker, hüt kann Hei</l>
            <l>Mal up den Ossenhandel gahn.</l>
            <l>So as mi seggt, so sälen twei</l>
            <l>Bi Kählern tau Voigtshagen stahn,</l>
            <l>Un twei hett noch oll Bur Möller«,</l>
            <l>Seggt Herr von Lanken taum Stathöller</l>
            <l>Un seggt em dunn genauer noch Bescheid,</l>
            <l>Un Bräuker nimmt den Haut un Stock un geiht.</l>
            <l>Pirdhandel is 'ne swere Sak,</l>
            <l>Doch Ossenhandel – un noch tau bi Bur'n,</l>
            <l>Dat glöw't mi tau, dat's düller noch as dull,</l>
            <l>Dor krigen s' jug so eklig in de Mak,</l>
            <l>Sei pumpen jug dat Liw so vull</l>
            <l>Von Bier un Bramwin, dat de Kirchenturn</l>
            <l>Jug as en Pipenpurrer laten deiht,</l>
            <l>Ji 'n Himmel för en Dudelsack anseiht,</l>
            <l>Dat jug so ward tau Maud, as wir</l>
            <l>Jug beten Grips spazieren gahn,</l>
            <l>Dat ji nich känt up juge Beinen stahn,</l>
            <l>Un von »up Ritzen gahn« is keine Red nich mihr,</l>
            <l>De ganze Handel kümmt dorup herut,</l>
            <l>Wer as de letzt föllt up de Snut.</l>
            <l>Un wenn ji einen kennt, de so'n por Mandel</l>
            <l>Von Sluck un Buddel Bier kann runnerströpen,</l>
            <l>Den'n, rad ick jug, den'n schickt up't Ossenköpen,</l>
            <l>Denn de versteiht sick up den Ossenhandel.</l>
          </lg>
          <lg rhyme="unknown" type="stanza">
            <l>Oll Bräuker hadd en fasten Bregen,</l>
            <l>Hei satt so grad un stiw un drünk so frisch,</l>
            <l>As em de Buren mang sick kregen,</l>
            <l>Dat hei sei drünk all unner'n Disch.</l>
            <l>As nu was farig dat Geschäft</l>
            <l>Un sei sick hadden so verstännigt,</l>
            <l>Dunn hadd uns' Oll vir Ossen köfft,</l>
            <l>So 'n rechte Schüwer, rechte Riter;</l>
            <l>De ein twors würd irst angebännigt,</l>
            <l>Was eigentlich man noch Auditer,</l>
            <l>Indessen was hei doch nich äwel,</l>
            <l>Un drei von ehr, dat wiren backs'ge Knebel.</l>
            <l>Oll Bräuker driwwt mit sine Ossen furt</l>
            <l>Un is in ganzen gaud tau Schick,</l>
            <l>Doch de oll Bramwin hett sin Nück,</l>
            <l>Un as't en beten länger durt,</l>
            <l>Ward em tau Sinn so swerenotschen,</l>
            <l>Em is, as fang'n de Ossen an tau danzen</l>
            <l>Un danzten vör em einen Schott'schen.</l>
            <l>Un wat dat Düllst noch is: up einmal warden't acht.</l>
            <l>Wo Deuwel! Ne! Wer hadd denn dit woll dacht!</l>
            <l>Wo is dat mäglich! Ne! – Ganz dütlich süht'e s',</l>
            <l>Söß Ossen danzen dor un twei Auditers.</l>
            <l>Hei fängt nu an von hühl! un hott! tau schrigen,</l>
            <l>Doch kann hei s' nich in Ordnung krigen,</l>
            <l>Hei redt französch mit ehr, wil hei ens wir</l>
            <l>Nah Frankreich west. Dat helpt nich mihr</l>
            <l>As all sin Hühlen un sin Hotten.</l>
            <l>Hei flucht: »Verfluchte Paterjotten!</l>
            <l>Sche wöh wuh, Deuwelstüg, kuranzen!«</l>
            <l>Dat helpt em nicks, de ollen Ossen danzen.</l>
            <l>Na gaud! Tauletzt so duhn, as einer warden kann,</l>
            <l>Kümmt hei tau Hus mit sine Ossen an.</l>
          </lg>
          <lg rhyme="unknown" type="stanza">
            <l>De Herr von Lanken steiht just vör de Dör,</l>
            <l>Un Bräuker driwwt sin Ossen vör</l>
            <l>Un geiht nah sinen Herrn heran</l>
            <l>Un will em up soldatsch mal grüßen</l>
            <l>Un will em doch mal recht bewisen,</l>
            <l>Wo gruglig fin hei wesen kann,</l>
            <l>Un as hei nu up em geiht los,</l>
            <l>Dunn kriggt hei't so as mit en Swindel</l>
            <l>Un liggt dor dal grad as so 'n Flickenbündel.</l>
            <l>»holt!« röppt hei, »drösche wuh, seggt de Franzos'!</l>
            <l>Dat heit up dütsch: Holt! Heb dir in der Höhe!«</l>
            <l>»er ist besoffen, wie ich sehe«,</l>
            <l>Seggt Herr von Lanken, »Er ist duhn,</l>
            <l>Was soll ich mit so'n Schweinhund tun?«</l>
            <l>»je, gned'ge Herr, dat seggen Sei woll,</l>
            <l>Dat sünd so'n Saken«, seggt de Oll,</l>
            <l>»wenn unserein mal grad nich steiht</l>
            <l>Un sick mal einen tügen deiht,</l>
            <l>Denn heit dat glik: Er Schweinhund, Er!</l>
            <l>Doch wenn so'n vörnehm, gned'ge Herr</l>
            <l>Sick mal en rechten Dücht'gen tügt,</l>
            <l>Denn heit dat blot: Wir waren sehr vergnügt.«</l>
          </lg>
          <lg rhyme="unknown" type="stanza">
            <l>»na, hür Hei, Bräuker, hüt kann Hei</l>
            <l>Mal up den Ossenhandel gahn.</l>
            <l>So as mi seggt, so sälen twei</l>
            <l>Bi Kählern tau Voigtshagen stahn,</l>
            <l>Un twei hett noch oll Bur Möller«,</l>
            <l>Seggt Herr von Lanken taum Stathöller</l>
            <l>Un seggt em dunn genauer noch Bescheid,</l>
            <l>Un Bräuker nimmt den Haut un Stock un geiht.</l>
            <l>Pirdhandel is 'ne swere Sak,</l>
            <l>Doch Ossenhandel – un noch tau bi Bur'n,</l>
            <l>Dat glöw't mi tau, dat's düller noch as dull,</l>
            <l>Dor krigen s' jug so eklig in de Mak,</l>
            <l>Sei pumpen jug dat Liw so vull</l>
            <l>Von Bier un Bramwin, dat de Kirchenturn</l>
            <l>Jug as en Pipenpurrer laten deiht,</l>
            <l>Ji 'n Himmel för en Dudelsack anseiht,</l>
            <l>Dat jug so ward tau Maud, as wir</l>
            <l>Jug beten Grips spazieren gahn,</l>
            <l>Dat ji nich känt up juge Beinen stahn,</l>
            <l>Un von »up Ritzen gahn« is keine Red nich mihr,</l>
            <l>De ganze Handel kümmt dorup herut,</l>
            <l>Wer as de letzt föllt up de Snut.</l>
            <l>Un wenn ji einen kennt, de so'n por Mandel</l>
            <l>Von Sluck un Buddel Bier kann runnerströpen,</l>
            <l>Den'n, rad ick jug, den'n schickt up't Ossenköpen,</l>
            <l>Denn de versteiht sick up den Ossenhandel.</l>
          </lg>
          <lg rhyme="unknown" type="stanza">
            <l>Oll Bräuker hadd en fasten Bregen,</l>
            <l>Hei satt so grad un stiw un drünk so frisch,</l>
            <l>As em de Buren mang sick kregen,</l>
            <l>Dat hei sei drünk all unner'n Disch.</l>
            <l>As nu was farig dat Geschäft</l>
            <l>Un sei sick hadden so verstännigt,</l>
            <l>Dunn hadd uns' Oll vir Ossen köfft,</l>
            <l>So 'n rechte Schüwer, rechte Riter;</l>
            <l>De ein twors würd irst angebännigt,</l>
            <l>Was eigentlich man noch Auditer,</l>
            <l>Indessen was hei doch nich äwel,</l>
            <l>Un drei von ehr, dat wiren backs'ge Knebel.</l>
            <l>Oll Bräuker driwwt mit sine Ossen furt</l>
            <l>Un is in ganzen gaud tau Schick,</l>
            <l>Doch de oll Bramwin hett sin Nück,</l>
            <l>Un as't en beten länger durt,</l>
            <l>Ward em tau Sinn so swerenotschen,</l>
            <l>Em is, as fang'n de Ossen an tau danzen</l>
            <l>Un danzten vör em einen Schott'schen.</l>
            <l>Un wat dat Düllst noch is: up einmal warden't acht.</l>
            <l>Wo Deuwel! Ne! Wer hadd denn dit woll dacht!</l>
            <l>Wo is dat mäglich! Ne! – Ganz dütlich süht'e s',</l>
            <l>Söß Ossen danzen dor un twei Auditers.</l>
            <l>Hei fängt nu an von hühl! un hott! tau schrigen,</l>
            <l>Doch kann hei s' nich in Ordnung krigen,</l>
            <l>Hei redt französch mit ehr, wil hei ens wir</l>
            <l>Nah Frankreich west. Dat helpt nich mihr</l>
            <l>As all sin Hühlen un sin Hotten.</l>
            <l>Hei flucht: »Verfluchte Paterjotten!</l>
            <l>Sche wöh wuh, Deuwelstüg, kuranzen!«</l>
            <l>Dat helpt em nicks, de ollen Ossen danzen.</l>
            <l>Na gaud! Tauletzt so duhn, as einer warden kann,</l>
            <l>Kümmt hei tau Hus mit sine Ossen an.</l>
          </lg>
          <lg rhyme="unknown" type="stanza">
            <l>De Herr von Lanken steiht just vör de Dör,</l>
            <l>Un Bräuker driwwt sin Ossen vör</l>
            <l>Un geiht nah sinen Herrn heran</l>
            <l>Un will em up soldatsch mal grüßen</l>
            <l>Un will em doch mal recht bewisen,</l>
            <l>Wo gruglig fin hei wesen kann,</l>
            <l>Un as hei nu up em geiht los,</l>
            <l>Dunn kriggt hei't so as mit en Swindel</l>
            <l>Un liggt dor dal grad as so 'n Flickenbündel.</l>
            <l>»holt!« röppt hei, »drösche wuh, seggt de Franzos'!</l>
            <l>Dat heit up dütsch: Holt! Heb dir in der Höhe!«</l>
            <l>»er ist besoffen, wie ich sehe«,</l>
            <l>Seggt Herr von Lanken, »Er ist duhn,</l>
            <l>Was soll ich mit so'n Schweinhund tun?«</l>
            <l>»je, gned'ge Herr, dat seggen Sei woll,</l>
            <l>Dat sünd so'n Saken«, seggt de Oll,</l>
            <l>»wenn unserein mal grad nich steiht</l>
            <l>Un sick mal einen tügen deiht,</l>
            <l>Denn heit dat glik: Er Schweinhund, Er!</l>
            <l>Doch wenn so'n vörnehm, gned'ge Herr</l>
            <l>Sick mal en rechten Dücht'gen tügt,</l>
            <l>Denn heit dat blot: Wir waren sehr vergnügt.«</l>
          </lg>
        </lg>
      </div>
    </body>
  </text>
</TEI>
