<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Hochzeit Gedichte.</title>
        <author>
          <persName>
            <surname>Opitz</surname>
            <forename>Martin</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">1</measure>
        <measure type="verses">126</measure>
        <measure type="verses_per_stanza">1-126</measure>
        <measure type="syllables">1375</measure>
        <measure type="tokens">987</measure>
        <measure type="characters">5474</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1624</date>
      </publicationStmt>
      <sourceDesc>
        <p corresp="urn:nbn:de:kobv:b4-200905197859"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Hochzeit Gedichte.</head>
          <lg rhyme="unknown" type="stanza">
            <l>Nach dem die Welt gegründt vnd jhr Termin gesteckt/</l>
            <l>Nach dem die schöne Lufft rundt vmb sich außgestreckt/</l>
            <l>Vnd auch die wilde See/ die nah’ vnd weit zukommen</l>
            <l>Pflegt nach deß Monats lauff/ jhr örter eingenommen/</l>
            <l>Sah Jupiter hinab/ vnd spürete niemandt/</l>
            <l>Der diß gewaltig Hauß brecht vnder seine Hand.</l>
            <l>Drumb von seins Vatters deß Saturnus Leib er hiebe</l>
            <l>Das theil so schändtlich ist/ doch nötig in der Liebe.</l>
            <l>Vnd warff es in das Meer/ darauß ein Schaum herkam/</l>
            <l>Davon das geyle Weib die Venus Vrsprung nam/</l>
            <l>Das geyle Weib/ das Weib das aller Götter Sinnen/</l>
            <l>Mit jhrem blinden Kind hat listig rauben können/</l>
            <l>Sie haben gantz vnd gar gebracht in kurtzer Zeit</l>
            <l>Das Menschliche Geschlecht in jhre Dienstbarkeit/</l>
            <l>Sie theten vber diß ein ärger wesen führen/</l>
            <l>Beweisen jhre Macht auch an den stummen Thieren/</l>
            <l>So das nun vberal durchauß nichts leben kan/</l>
            <l>Es muß jhr vnd dem Kindt allzeit sein vnderthan/</l>
            <l>Das Kindt/ das lose Kindt/ das mit dem Pfeil vnd Bogen/</l>
            <l>So sehr viel hundert Jahr ist durch die Lufft geflogen/</l>
            <l>Vnd hat sein grosses Reich gewaltig starck vermehrt/</l>
            <l>Ja auch die Mutter selbst ohn alle schew versehrt/</l>
            <l>Das Joch mußt jhr doch auch noch angeworffen werden/</l>
            <l>Von jhrem eignen Sohn/ der Herr ist dieser Erden/</l>
            <l>Vnd Printz der weiten Welt/ der helt die Lufft vor sein/</l>
            <l>Die zierlich ist gewirckt mit lichten sternelein/</l>
            <l>Die mit der strahlen glantz gehn auff der weissen strassen/</l>
            <l>Vnd in der holen Kaut Lufft/ Erdt vnd See vmbfassen.</l>
            <l>Nun laßt vns doch besehn wohin der schöne Sohn/</l>
            <l>Der grosse kleine Gott gebauet seinen Thron/</l>
            <l>Er hat jhm außerwehlt der Augen Thron zu eigen/</l>
            <l>Die vns sein Königreich/ als klare Spiegel/ zeigen.</l>
            <l>Der Augenapffel ist die Kugel dieser Welt/</l>
            <l>Das Wasser aber/ das der Apffel in sich helt/</l>
            <l>Das sind die milden Quell so auß den Bergen schiessen/</l>
            <l>Vnd durch das grüne Thal mit sanfftem rauschen fliessen.</l>
            <l>Der Circkel runde Krantz/ der vmb den Apffel geht/</l>
            <l>Das ist die wilde See die nach der Erden steht/</l>
            <l>Der Augen weisser Platz so sich vmbher ergeusset/</l>
            <l>Das ist die klare Lufft/ die Erdt vnd See beschleusset.</l>
            <l>Es ist ein wunder ding daß das vierdt Element</l>
            <l>Auch in den Augen nicht von andern ist getrennt/</l>
            <l>Das Fewer/ so durchs Meer gantz hell vnd lieblich blicket/</l>
            <l>Vnd mit dem schönen schein vns Muth vnd sinn entzücket.</l>
            <l>Das Fewer/ so den Weg jhm durch die Augen nimbt/</l>
            <l>Vnd vnvermerckter sach in vnser Hertzen kümpt/</l>
            <l>Da ruht es ohne Ruh/ da hebt es an zu brennen/</l>
            <l>Daß wir der Liebe krafft vnd vns in vns nit kennen.</l>
            <l>Was Wunder ist es dann/ daß er mit seinem Band/</l>
            <l>Die Welt bezwungen hat durch seine schwache Hand/</l>
            <l>Der tausent Welten hat/ die Augen/ da er zeugen</l>
            <l>Vnd klärlich darthun kan/ wie er vns könne beugen?</l>
            <l>Diß ists/ das euch bezwang/ diß ists/ Herr Bräutigam/</l>
            <l>Diß ist die newe Welt so ewer Hertz einnam/</l>
            <l>War euch auch wol zu muth/ gabt jhr euch auch verlohren/</l>
            <l>Als die vier Element zugleiche sich verschworen/</l>
            <l>Zu liefern eine Schlacht/ die in der Augen Welt</l>
            <l>Sich alle lägerten/ vnd gaben sich zu feldt?</l>
            <l>Ihr habt euch warlich wol die Rechnung machen können/</l>
            <l>Daß vier so starcke Feind euch würden angewinnen/</l>
            <l>Ihr thut auch was jhr wolt/ jhr brauchet alle Kunst/</l>
            <l>Ich halte nur darfür die Arbeit sey vmbsunst/</l>
            <l>Bey dreyen were Rath/ dem vierden zuentfliehen/</l>
            <l>Dem Fewer/ weiß ich nicht ob man sich darff bemühen.</l>
            <l>Was laufft jhr viel vnd sucht? die Hülff ist bey der Hand</l>
            <l>Wer hie genesen will/ der muß doch zudem Brandt/</l>
            <l>So erstlich jhn entzündt: diß sein Achilles Wunden/</l>
            <l>Die niemand heilt/ als der/ von dem man sie empfunden.</l>
            <l>Was gibet man den an? das bitten ist das best/</l>
            <l>Es ist ein Hertz von Stein/ so sich nicht biegen lest/</l>
            <l>Nit lengst hab ich gehört von einer Feldgöttinnen/</l>
            <l>Wie jhr/ Herr Breutigam/ habt pflegen zu beginnen/</l>
            <l>Ein sehnlich Klagelied/ das Wald/ Feld/ Berg vnd Thal</l>
            <l>Es haben widerholt mit kläglichem Nachschall/</l>
            <l>Die Nyinfen haben es mit Wehmut auch vernom men/</l>
            <l>Vnd mein </l>
            <l>All mein Leiden/ Lieb vnd Schmertze</l>
            <l>Hatmein Hertze</l>
            <l>Gantz vmbringt mit Trawrigkeit/</l>
            <l>Als ein forchtsam Hirsch muß eilen</l>
            <l>Für den Pfeilen/</l>
            <l>Flieg vnd renn ich jederzeit.</l>
            <l>Ich vollführe meine Klage</l>
            <l>Nacht vnd Tage/</l>
            <l>Denckend an der Liebe quell/</l>
            <l>Stets die Threnen mich begiessen/</l>
            <l>Die da fliessen/</l>
            <l>Als zwey Bäche von Cristall.</l>
            <l>Wolt jhr demnach/ Jungfraw/ geben</l>
            <l>Meinem Leben</l>
            <l>Hülff vnd Trost in diesem Leidt/</l>
            <l>So erbarmt euch doch bey zeiten/</l>
            <l>Thut bereiten</l>
            <l>Nach dem Trawren Lust vnd Frewd.</l>
            <l>Ehe daß sich bey mir beginnen</l>
            <l>Alle Sinnen</l>
            <l>Zu verliern/ vnd aller Muth/</l>
            <l>Rettet mich von dem Elende/</l>
            <l>Ehe das Ende</l>
            <l>Selbst bey mir das beste thut/</l>
            <l>Ach Printzessin/ ach Jungfrawe/</l>
            <l>Euch ich trawe/</l>
            <l>Ihr seid meine Medicin</l>
            <l>Vor das weinen/ vor das klagen/</l>
            <l>Laßt mich sagen/</l>
            <l>Daß ich ewer Diener bin.</l>
            <l>Wie solte sie jhm thun? jhr werdet doch gewehrt/</l>
            <l>Kein Mannes Tropffen fellt vergebens zu der Erdt/</l>
            <l>Vnd was ist besser Rath/ eins hat gebrandt das ander/</l>
            <l>Als daß jhr nun zugleich geneset mit einander?</l>
            <l>Geht an/ jhr liebes par/ was trettet jhr beseit?</l>
            <l>Es ist jetzund gleich recht/ jetzt ist die beste zeit/</l>
            <l>Daß jhr die Hitze lescht. Was wolt jhr viel verziehen.</l>
            <l>Was wolt jhr selber das/ so jhr gewünschet fliehen?</l>
            <l>Was ist es/ Jungfraw Braut/ wolt jhr zu rücke gehn?</l>
            <l>Es hilfft gewiß euch nicht/ jhr müsset doch gestehn/</l>
            <l>Es ist nun fort mehr alt/ daß man nit kan vertreiben</l>
            <l>Zugleich der liebe Brunst/ vnd dannoch Jungfraw bleiben/</l>
            <l>Der Bräutigam der kompt/ er gehet vff euch zu/</l>
            <l>Jungfraw/ es ist das best/ jhr gebet euch zu Ruh/</l>
            <l>Es ist der nechste Rath/ daß man ein Hertze fasse/</l>
            <l>Vnd was man nit vermag zu halten/ willig lasse.</l>
            <l>Trett ab/ jhr Jungfräwlein/ die Braut hat jetzt nit Zeit/</l>
            <l>Laßt sie zu Bette gehn/ hört auff von ewrem streit/</l>
            <l>Zu einem andern streit muß sie sich jetzund kehren/</l>
            <l>O daß wir allesampt in solchem streiten weren.</l>
          </lg>
        </lg>
      </div>
    </body>
  </text>
</TEI>
