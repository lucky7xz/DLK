<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Ix.  
 Vanitas! Vanitatum Vanitas!</title>
        <author>
          <persName>
            <surname>Gryphius</surname>
            <forename>Andreas</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">16</measure>
        <measure type="verses">90</measure>
        <measure type="verses_per_stanza">1-6 2-6 3-6 4-6 5-6 6-6 7-6 8-4 9-2 10-6 11-6 12-6 13-6 14-6 15-6 16-6</measure>
        <measure type="syllables">617</measure>
        <measure type="tokens">424</measure>
        <measure type="characters">2500</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1650</date>
      </publicationStmt>
      <sourceDesc>
        <p corresp="urn:nbn:de:kobv:b4-20218-7"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik, Drama</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Ix.  
 Vanitas! Vanitatum Vanitas!</head>
          <lg rhyme="unknown" type="stanza">
            <l>Die Herrlichkeit der Erden </l>
            <l>Mus rauch vnd aschen werden/</l>
            <l>Kein fels/ kein ärtz kan stehn.</l>
            <l>Dis was vns kan ergetzen/</l>
            <l>Was wir für ewig schätzen/</l>
            <l>Wird als ein leichter traum vergehn.</l>
          </lg>
          <lg rhyme="unknown" type="stanza">
            <l>2. Was sind doch alle sachen/</l>
            <l>Die vns ein hertze machen/</l>
            <l>Als schlechte nichtigkeit? </l>
            <l>Waß ist der Menschen leben/ </l>
            <l>Der jmmer vmb mus schweben/</l>
            <l>Als eine phantasie der zeit?</l>
          </lg>
          <lg rhyme="unknown" type="stanza">
            <l>3. </l>
            <l>Den wir vnsterblich achten/</l>
            <l>Ist nur ein falscher wahn.</l>
            <l>So bald der Geist gewichen:</l>
            <l>Vnd dieser mundt erblichen:</l>
            <l>Fragt keiner/ was man hier gethan. </l>
          </lg>
          <lg rhyme="unknown" type="stanza">
            <l>4. Es hilfft kein weises wissen/</l>
            <l>Wir werden hingerissen/</l>
            <l>Ohn einen vnterscheidt/</l>
            <l>Was nützt der schlösser menge/</l>
            <l>Dem hie die Welt zu enge/ </l>
            <l>Dem wird ein enges grab zu weit. </l>
          </lg>
          <lg rhyme="unknown" type="stanza">
            <l>5. Dis alles wirdt zerrinnen/</l>
            <l>Was müh’ vnd fleis gewinnen</l>
            <l>Vnd sawrer schweis erwirbt:</l>
            <l>Was Menschen hier besitzen/</l>
            <l>Kan für dem todt nicht nützen/</l>
            <l>Dis alles stirbt vns/ wenn man stirbt. </l>
          </lg>
          <lg rhyme="unknown" type="stanza">
            <l>6. Was sind die kurtzen frewden/</l>
            <l>Die stets/ ach! leidt/ vnd leiden/</l>
            <l>Vnd hertzens angst beschwert.</l>
            <l>Das süsse jubiliren/ </l>
            <l>Das hohe triumphiren</l>
            <l>Wirdt oft in hohn vnd schmach verkehrt.</l>
          </lg>
          <lg rhyme="unknown" type="stanza">
            <l>7. Du must vom ehren Throne</l>
            <l>Weil keine macht noch krone</l>
            <l>Kan unvergänglich seyn. </l>
            <l>Es mag vom Todten reyen/</l>
            <l>Kein Zepter dich befreyen.</l>
            <l>Kein Purpur/ Gold/ noch Edler stein.</l>
          </lg>
          <lg rhyme="unknown" type="stanza">
            <l>8. Wie eine Rose blühet/</l>
            <l>Wen man die Sonne sihet/ </l>
            <l>Begrüssen diese Welt: </l>
            <l>Die ehr der tag sich neiget/</l>
          </lg>
          <lg rhyme="unknown" type="stanza">
            <l>Ehr sich der abendt zeiget/</l>
            <l>Verwelckt/ vnd vnversehns abfält. </l>
          </lg>
          <lg rhyme="unknown" type="stanza">
            <l>9. So wachsen wir auff Erden</l>
            <l>Vnd dencken gros zu werden/</l>
            <l>Vnd schmertz- vnd sorgenfrey.</l>
            <l>Doch ehr wir zugenommen/</l>
            <l>Vnd recht zur blüte kommen/</l>
            <l>Bricht vns des todes sturm entzwey. </l>
          </lg>
          <lg rhyme="unknown" type="stanza">
            <l>10. Wir rechnen jahr auff jahre/</l>
            <l>In dessen wirdt die bahre</l>
            <l>Vns für die thür gebracht:</l>
            <l>Drauff müssen wir von hinnen/</l>
            <l>Vnd ehr wir vns besinnen</l>
            <l>Der Erden sagen gute nacht. </l>
          </lg>
          <lg rhyme="unknown" type="stanza">
            <l>11. Weil vns die lust ergetzet:</l>
            <l>Vnd stärcke freye schätzet;</l>
            <l>Vnd jugendt sicher macht;</l>
            <l>Hat vns der todt gefangen/</l>
            <l>Vnd jugendt/ stärck vnd prangen/</l>
            <l>Vnd standt/ vnd kunst/ vnd gunst verlacht!</l>
          </lg>
          <lg rhyme="unknown" type="stanza">
            <l>12. Wie viel sindt schon vergangen/</l>
            <l>Wie viel lieb- reicher wangen/ </l>
            <l>Sindt diesen tag erblast?</l>
            <l>Die lange räitung machten/</l>
            <l>Vnd nicht einmahl bedachten/ </l>
            <l>Das jhn jhr recht so kurtz verfast. </l>
          </lg>
          <lg rhyme="unknown" type="stanza">
            <l>13. </l>
            <l>Daß dieser zeit geschencke/ </l>
            <l>Sey kaum ein augenblick/</l>
            <l>Was du zuvor genossen/</l>
            <l>Ist als ein strom verschossen </l>
            <l>Der keinmahl wider fält zu rück. </l>
          </lg>
          <lg rhyme="unknown" type="stanza">
            <l>14. Verlache welt vnd ehre.</l>
            <l>Furcht/ hoffen/ gunst vnd lehre/</l>
            <l>Vnd fleuch den HERREN an/</l>
            <l>Der jmmer König bleibet: </l>
            <l>Den keine zeit vertreibet:</l>
            <l>Der einig ewig machen kan.</l>
          </lg>
          <lg rhyme="unknown" type="stanza">
            <l>15. Wol dem der auff jhn trawet!</l>
            <l>Er hat recht fest gebawet/</l>
            <l>Vnd ob er hier gleich fält:</l>
            <l>Wirdt er doch dort bestehen</l>
            <l>Vnd nimmermehr vergehen</l>
            <l>Weil jhn die stärcke selbst erhält.</l>
          </lg>
        </lg>
      </div>
    </body>
  </text>
</TEI>
