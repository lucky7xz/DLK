<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">57. Wat dedst du, wenn du König wirst?</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">150</measure>
        <measure type="verses_per_stanza">1-75 2-75</measure>
        <measure type="syllables">1398</measure>
        <measure type="tokens">1050</measure>
        <measure type="characters">5536</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>57. Wat dedst du, wenn du König wirst?</head>
          <lg rhyme="unknown" type="stanza">
            <l>Twei Jungens, unsen Schulten sin</l>
            <l>Un Krischan Block, de dunn bi'n Preister deint,</l>
            <l>De hödden ens de Faselswin.</l>
            <l>Sei hödden jeder irst allein,</l>
            <l>Doch durt nich lang', dunn wiren s' beid</l>
            <l>Mit ehre Haud tausamen up de Scheid,</l>
            <l>Un dunn, as so'ne Jungs nu sünd,</l>
            <l>Dunn leten s't Veih taum Düwel lopen</l>
            <l>Un kröpen gegen Regen, gegen Wind</l>
            <l>Beid' achter'n Durnbusch ganz dicht tauhopen.</l>
            <l>Na gaud! Un hir verkröpen s' sick en beten,</l>
            <l>Denn regen ded't in vullen Gäten.</l>
            <l>»hür, Krischan«, seggt nu Schulten-Lute,</l>
            <l>»ick krig mi nu min Pip herute.«</l>
            <l>»ick ok!« seggt Krischan, »so'ne Pip Toback,</l>
            <l>Dat is doch glik en annern Snack</l>
            <l>As dat verdammte Swingehäud</l>
            <l>För de por Gröschen, de ein kriggt.«</l>
            <l>Na, dat was gaud! Sei steken beid'</l>
            <l>'ne Pip Toback sick in't Gesicht.</l>
            <l>Toback tau roken, is för so'ne Bengels</l>
            <l>En grot Plesier, dat is gewiß,</l>
            <l>Un wenn dat ok man Tüftenstengels</l>
            <l>Un wenn dat ok man Feldkäm is.</l>
            <l>Sei rokten nu woll will un bet</l>
            <l>Un wiren beid' recht in ehr Fett</l>
            <l>Un freu'ten sick, dat sei noch gor nich natt,</l>
            <l>Vertellten sick von dit un dat:</l>
            <l>Wo oft sei in de Appeln stegen,</l>
            <l>Wat sei des Middags hadden eten,</l>
            <l>Wat sei des Dags an Taubrod kregen,</l>
            <l>Wat ehren Herrn för Schäw sei reten,</l>
            <l>Wat Jochen säd un wat säd Fiken</l>
            <l>Un wat sei sülwst dunn seggt un wat säd Dürt</l>
            <l>Un wat sei hir un dor bi ehres Gliken</l>
            <l>In'n ganzen Dörpen hadden hürt,</l>
            <l>Un dat de Schult den Knecht hadd slagen</l>
            <l>Un dat de Knecht den Schulten wull verklagen;</l>
            <l>Sei wullen sick gewiß nich slagen laten,</l>
            <l>Sei brukten dat tau liden nich von keinen,</l>
            <l>Sei wullen för kein Släg nich deinen,</l>
            <l>Ne, leiwerst würden sei Soldaten.</l>
            <l>Un von Soldaten kemen s' up den König.</l>
            <l>»je, hür«, seggt Lute, »so en König,</l>
            <l>So'n König, Krischan, is nich wenig,</l>
            <l>So'n König, de is schrecklich rik,</l>
            <l>Un allens möt gescheihen glik,</l>
            <l>So as hei man de Hand ümkihrt.</l>
            <l>So'n König is en grotes Dirt!</l>
            <l>So'n König ...« – »Ne«, seggt Krischan, »segg mal irst,</l>
            <l>Wat dedst du, wenn du König wirst?«</l>
            <l>»as ick? Ick? Wat ick ded?« seggt Lute</l>
            <l>Un treckt drei Paff ut sine Pip herute</l>
            <l>Un kek so stolz ümher, as set de Kron</l>
            <l>Up sinen Flaßkopp all un hei up sinen Thron.</l>
            <l>»dat will 'ck di seggen! Wenn ick König wir,</l>
            <l>Ick hödd min Swin man blot tau Pird.«</l>
            <l>»ne, so'n Dummheit heww 'ck mindag' nich hürt,</l>
            <l>Wer di för klauk köfft, de ward angeführt«,</l>
            <l>Seggt Krischan Block, »dat nimmt mi Wunner!</l>
            <l>Ne, ick! Wenn ich so König wir,</l>
            <l>Denn rokt ick keinen Toback mihr,</l>
            <l>Denn rokt ick nicks as luter Tunner!«</l>
            <l>»du büst woll ok nich klauk!« seggt Lute ...</l>
            <l>Dunn kamm uns' Schultenvadder achter'n Durnbusch rute,</l>
            <l>In sine Hand en Schacht, en rechten löhnigen.</l>
            <l>»täuw, Rackertüg! Täuw, ick will jug bekönigen!</l>
            <l>Will'n ji woll dauhn, wat jug is heiten?!</l>
            <l>Kikt dor mal hen! De Swin sünd in den Weiten.</l>
            <l>Ji Rackertüg! Ji rokt mi all Toback?!«</l>
            <l>Un ob sei noch so knendlich beden,</l>
            <l>Raps! raps! tellt Schultenvadder jeden</l>
            <l>En richtig Dutzend in de Jack.</l>
            <l>»ji Snäsels! Ji willt König sin</l>
            <l>Un lat't de Swin in'n Weiten rin?«</l>
          </lg>
          <lg rhyme="unknown" type="stanza">
            <l>Twei Jungens, unsen Schulten sin</l>
            <l>Un Krischan Block, de dunn bi'n Preister deint,</l>
            <l>De hödden ens de Faselswin.</l>
            <l>Sei hödden jeder irst allein,</l>
            <l>Doch durt nich lang', dunn wiren s' beid</l>
            <l>Mit ehre Haud tausamen up de Scheid,</l>
            <l>Un dunn, as so'ne Jungs nu sünd,</l>
            <l>Dunn leten s't Veih taum Düwel lopen</l>
            <l>Un kröpen gegen Regen, gegen Wind</l>
            <l>Beid' achter'n Durnbusch ganz dicht tauhopen.</l>
            <l>Na gaud! Un hir verkröpen s' sick en beten,</l>
            <l>Denn regen ded't in vullen Gäten.</l>
            <l>»hür, Krischan«, seggt nu Schulten-Lute,</l>
            <l>»ick krig mi nu min Pip herute.«</l>
            <l>»ick ok!« seggt Krischan, »so'ne Pip Toback,</l>
            <l>Dat is doch glik en annern Snack</l>
            <l>As dat verdammte Swingehäud</l>
            <l>För de por Gröschen, de ein kriggt.«</l>
            <l>Na, dat was gaud! Sei steken beid'</l>
            <l>'ne Pip Toback sick in't Gesicht.</l>
            <l>Toback tau roken, is för so'ne Bengels</l>
            <l>En grot Plesier, dat is gewiß,</l>
            <l>Un wenn dat ok man Tüftenstengels</l>
            <l>Un wenn dat ok man Feldkäm is.</l>
            <l>Sei rokten nu woll will un bet</l>
            <l>Un wiren beid' recht in ehr Fett</l>
            <l>Un freu'ten sick, dat sei noch gor nich natt,</l>
            <l>Vertellten sick von dit un dat:</l>
            <l>Wo oft sei in de Appeln stegen,</l>
            <l>Wat sei des Middags hadden eten,</l>
            <l>Wat sei des Dags an Taubrod kregen,</l>
            <l>Wat ehren Herrn för Schäw sei reten,</l>
            <l>Wat Jochen säd un wat säd Fiken</l>
            <l>Un wat sei sülwst dunn seggt un wat säd Dürt</l>
            <l>Un wat sei hir un dor bi ehres Gliken</l>
            <l>In'n ganzen Dörpen hadden hürt,</l>
            <l>Un dat de Schult den Knecht hadd slagen</l>
            <l>Un dat de Knecht den Schulten wull verklagen;</l>
            <l>Sei wullen sick gewiß nich slagen laten,</l>
            <l>Sei brukten dat tau liden nich von keinen,</l>
            <l>Sei wullen för kein Släg nich deinen,</l>
            <l>Ne, leiwerst würden sei Soldaten.</l>
            <l>Un von Soldaten kemen s' up den König.</l>
            <l>»je, hür«, seggt Lute, »so en König,</l>
            <l>So'n König, Krischan, is nich wenig,</l>
            <l>So'n König, de is schrecklich rik,</l>
            <l>Un allens möt gescheihen glik,</l>
            <l>So as hei man de Hand ümkihrt.</l>
            <l>So'n König is en grotes Dirt!</l>
            <l>So'n König ...« – »Ne«, seggt Krischan, »segg mal irst,</l>
            <l>Wat dedst du, wenn du König wirst?«</l>
            <l>»as ick? Ick? Wat ick ded?« seggt Lute</l>
            <l>Un treckt drei Paff ut sine Pip herute</l>
            <l>Un kek so stolz ümher, as set de Kron</l>
            <l>Up sinen Flaßkopp all un hei up sinen Thron.</l>
            <l>»dat will 'ck di seggen! Wenn ick König wir,</l>
            <l>Ick hödd min Swin man blot tau Pird.«</l>
            <l>»ne, so'n Dummheit heww 'ck mindag' nich hürt,</l>
            <l>Wer di för klauk köfft, de ward angeführt«,</l>
            <l>Seggt Krischan Block, »dat nimmt mi Wunner!</l>
            <l>Ne, ick! Wenn ich so König wir,</l>
            <l>Denn rokt ick keinen Toback mihr,</l>
            <l>Denn rokt ick nicks as luter Tunner!«</l>
            <l>»du büst woll ok nich klauk!« seggt Lute ...</l>
            <l>Dunn kamm uns' Schultenvadder achter'n Durnbusch rute,</l>
            <l>In sine Hand en Schacht, en rechten löhnigen.</l>
            <l>»täuw, Rackertüg! Täuw, ick will jug bekönigen!</l>
            <l>Will'n ji woll dauhn, wat jug is heiten?!</l>
            <l>Kikt dor mal hen! De Swin sünd in den Weiten.</l>
            <l>Ji Rackertüg! Ji rokt mi all Toback?!«</l>
            <l>Un ob sei noch so knendlich beden,</l>
            <l>Raps! raps! tellt Schultenvadder jeden</l>
            <l>En richtig Dutzend in de Jack.</l>
            <l>»ji Snäsels! Ji willt König sin</l>
            <l>Un lat't de Swin in'n Weiten rin?«</l>
          </lg>
        </lg>
      </div>
    </body>
  </text>
</TEI>
