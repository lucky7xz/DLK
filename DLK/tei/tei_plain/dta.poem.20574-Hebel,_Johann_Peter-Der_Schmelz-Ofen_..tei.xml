<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Der Schmelz-Ofen .</title>
        <author>
          <persName>
            <surname>Hebel</surname>
            <forename>Johann Peter</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">27</measure>
        <measure type="verses">108</measure>
        <measure type="verses_per_stanza">1-4 2-4 3-4 4-4 5-4 6-4 7-4 8-4 9-4 10-4 11-4 12-4 13-4 14-4 15-4 16-4 17-4 18-4 19-4 20-4 21-4 22-4 23-4 24-4 25-4 26-4 27-4</measure>
        <measure type="syllables">898</measure>
        <measure type="tokens">682</measure>
        <measure type="characters">3542</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1803</date>
      </publicationStmt>
      <sourceDesc>
        <p corresp="urn:nbn:de:kobv:b4-200905192133"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Der Schmelz-Ofen .</head>
          <lg rhyme="unknown" type="stanza">
            <l>Jez brennt er in der schönsten Art,               </l>
            <l>und ’s Wasser ruuscht, der Blosbalg gahrt,</l>
            <l>und bis aß d’Nacht vom Himmel fallt,</l>
            <l>se würd die ersti Maßle chalt.</l>
          </lg>
          <lg rhyme="unknown" type="stanza">
            <l>Und ’s Wasser ruuscht, der Blosbalg gahrt;</l>
            <l>i ha druf hi ne Gulde g’spart.</l>
            <l>Gang Chüngi, lengis alte Wi,</l>
            <l>mer wen e wengli lustig sy!</l>
          </lg>
          <lg rhyme="unknown" type="stanza">
            <l>Ne Freudestund isch nit verwehrt;</l>
            <l>me gnießt mit Dank, was Gott bischert,</l>
            <l>me trinkt e frische frohe Mueth,</l>
            <l>und druf schmekt wieder ’s Schaffe gut.</l>
          </lg>
          <lg rhyme="unknown" type="stanza">
            <l>E Frendestund, e guti Stund!</l>
            <l>’s erhaltet Lib und Chräfte gsund;</l>
            <l>doch muß es in der Ordnig goh,</l>
            <l>sust het me Schand und Leid dervo.</l>
          </lg>
          <lg rhyme="unknown" type="stanza">
            <l>E frohe Ma, ne brave Ma!</l>
            <l>Jez schenket i, und stoßet a:</l>
            <l>„es leb der Marggrov und si Huus!“</l>
            <l>Ziehnt d’Chappen ab, und trinket us!</l>
          </lg>
          <lg rhyme="unknown" type="stanza">
            <l>Ne bessere Her treit d’Erde nit,</l>
            <l>’s isch Sege, was er thut und git,</l>
            <l>i cha’s nit sage, wieni sott:</l>
            <l>Vergelts em Gott! Vergelts em Gott!</l>
          </lg>
          <lg rhyme="unknown" type="stanza">
            <l>Und ’s Bergwerch soll im Sege stoh!</l>
            <l>’s het menge Burger ’s Brod dervo.</l>
            <l>Der Her Inspekter lengt in Trog,</l>
            <l>und zahlt mit Freud, es isch kei Frog.</l>
          </lg>
          <lg rhyme="unknown" type="stanza">
            <l>Drum schenket i, und stoßet a!</l>
            <l>Der Her Inspekter isch e Ma,</l>
            <l>mit üsers Gattigs Lüte gmei,</l>
            <l>und fründli gege groß und chlei.</l>
          </lg>
          <lg rhyme="unknown" type="stanza">
            <l>Er schafft e gute Wi ufs Werk,</l>
            <l>er holt en über Thal und Berg,</l>
            <l>er stellt en luter uffe Tisch,</l>
            <l>und mißt wie’s recht und billig isch.</l>
          </lg>
          <lg rhyme="unknown" type="stanza">
            <l>Sell isch verbey, der Ma am Füür</l>
            <l>muß z’trinke ha, wärs no so thür;</l>
            <l>es rieslet menge Tropfe Schweiß,</l>
            <l>und wills nit go, men ächzet eis.</l>
          </lg>
          <lg rhyme="unknown" type="stanza">
            <l>Me streift der Schweiß am Ermel ab,</l>
            <l>me schnufet, d’ Bälg verstuune drab,</l>
            <l>und mengi liebi Mitternacht</l>
            <l>würd so am heiße Herd verwacht.</l>
          </lg>
          <lg rhyme="unknown" type="stanza">
            <l>Der Schmelzer isch e plogte Ma,</l>
            <l>drum bringet em’s, und stoßet a:</l>
            <l>Gsegott! Vergiß di Schweiß und Ach,</l>
            <l>’s het ieden anderen au si Sach!</l>
          </lg>
          <lg rhyme="unknown" type="stanza">
            <l>Am Zahltag theiltisch doch mit kei’m,</l>
            <l>und bringsch der Lohn im Nastuch heim,</l>
            <l>se luegt di d’Marei fründli a,</l>
            <l>und seit: „J ha ne brave Ma!“</l>
          </lg>
          <lg rhyme="unknown" type="stanza">
            <l>Druf schlacht sie Eiern-Anken i,</l>
            <l>nndundsträut e wenig Imber dri;               </l>
            <l>sie bringt Salat und Grüebe dra,</l>
            <l>und seit: „Jez iß du liebe Ma!“</l>
          </lg>
          <lg rhyme="unknown" type="stanza">
            <l>Und wenn e Ma si Arbet thut,</l>
            <l>se schmekt em au si Esse gut;</l>
            <l>er tuuschti nit in Leid und Lieb</l>
            <l>mit mengem riche Galge-Dieb.</l>
          </lg>
          <lg rhyme="unknown" type="stanza">
            <l>Mer sitze do, und ’s schmektis wohl.</l>
            <l>Gang Chüngeli lengis no nemol,</l>
            <l>wil doch der Ofe wieder goht,</l>
            <l>und ’s Erz im volle Chübel stoht!</l>
          </lg>
          <lg rhyme="unknown" type="stanza">
            <l>Se brenn er denn zu guter Stund,</l>
            <l>und Gott erhaltich alli gsund,</l>
            <l>und Gott biwahrich uf der Schicht,</l>
            <l>aß niemes Leid und Unglück gschicht.</l>
          </lg>
          <lg rhyme="unknown" type="stanza">
            <l>Und chunnt in strenger Winters-Zit,</l>
            <l>wenn Schnee uf Berg und Firste lit,</l>
            <l>en arme Bub, en arme Ma,</l>
            <l>und stoht ans Füür, und wärmt si dra,</l>
          </lg>
          <lg rhyme="unknown" type="stanza">
            <l>und bringt e par Grumbireli,</l>
            <l>und leits ans Füür, und brotet sie,</l>
            <l>und schloft by’m Setzer uffem Erz —</l>
            <l>schlof wohl, und tröst der Gott di Herz!</l>
          </lg>
          <lg rhyme="unknown" type="stanza">
            <l>Dört stoht so ein! Chumm arme Ma,</l>
            <l>und thue eis Bscheid, mer stoßen a!</l>
            <l>Gsegott, und tröstder Gott di Herz,</l>
            <l>me schloft nit lieblig uffem Erz!</l>
          </lg>
          <lg rhyme="unknown" type="stanza">
            <l>Und chunnt zur Zit e Biderma</l>
            <l>ans Füür, und zündet ’s Pfifli a,</l>
            <l>und sezt si näumen ane mit,</l>
            <l>se schmeks em wohl, und — brenn di nit!</l>
          </lg>
          <lg rhyme="unknown" type="stanza">
            <l>Doch fangt e Büebli z’ </l>
            <l>und meint, es chönns, as wie ne Ma,</l>
            <l>se macht der Schmelzer churze Bricht,</l>
            <l>und zieht em ’s Pfifli usem Gsicht.</l>
          </lg>
          <lg rhyme="unknown" type="stanza">
            <l>Er keits ins Füür, und balgt derzu:</l>
            <l>„du dunderschießige Lappi du,</l>
            <l>„sug amme Zipfeli Leberwurst,</l>
            <l>„’s isch besser für so chleini Burst!“</l>
          </lg>
          <lg rhyme="unknown" type="stanza">
            <l>’s isch wohr, ’s git mengi Churzwiil mehr</l>
            <l>am Suntig no der Chinderlehr,</l>
            <l>und strömt der füürig Ise-Bach</l>
            <l>im Sand, es isch e schöni Sach.</l>
          </lg>
          <lg rhyme="unknown" type="stanza">
            <l>Frog menge Ma: „Sag, Nochber he!</l>
            <l>„hesch au scho ’s Ise werde seh</l>
            <l>„im füürige Strom de Forme no?“</l>
            <l>Was gilts, er cha nit sage: Jo!</l>
          </lg>
          <lg rhyme="unknown" type="stanza">
            <l>Mir wüsse, wie me ’s Ise macht,</l>
            <l>und wie’s im Sand zu Massle bacht,</l>
            <l>und wiemes druf in d’Schmidte bringt,</l>
            <l>und d’Luppen unterm Hammer zwingt.</l>
          </lg>
          <lg rhyme="unknown" type="stanza">
            <l>Jez schenket i, und stoßet a:</l>
            <l>der Hammer-Meister isch au ne Ma!</l>
            <l>Wär Hammer-Schmid und Zeiner nit,</l>
            <l>do läg e Sach, was thät me mit?</l>
          </lg>
        </lg>
      </div>
    </body>
  </text>
</TEI>
