<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">De Kronen</title>
        <author>
          <persName>
            <surname>Brinckman</surname>
            <forename>John</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">10</measure>
        <measure type="verses">160</measure>
        <measure type="verses_per_stanza">1-16 2-16 3-16 4-16 5-16 6-16 7-16 8-16 9-16 10-16</measure>
        <measure type="syllables">1608</measure>
        <measure type="tokens">1354</measure>
        <measure type="characters">6504</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>De Kronen</head>
          <lg rhyme="unknown" type="stanza">
            <l>De Kronen trecken hoch dor œwer'n See,</l>
            <l>de Metten flüggt un spinnt de Stoppel in;</l>
            <l>so witt is dor dat Feld vun, as wir't Rip</l>
            <l>un Frost un Snee. Dat blänkert in de Sünn,</l>
            <l>grad as witt Sid deit anne Dodenkron,</l>
            <l>de ünner Glas an de Churpiler hängt</l>
            <l>dicht bi de Örgel, wenn de Sünn se dröppt</l>
            <l>dwas dörch dat Altorfinster Sünndag morrns.</l>
            <l>Krank liggt de Ird dor as 'ne schön jung Fru,</l>
            <l>de se to Bedd heww' bröcht, as ehr Stunn kem,</l>
            <l>un de't Melkfeewer œwerstahn nich kann,</l>
            <l>tosam dorœwer breckt un starben möt</l>
            <l>un selig, still un gottgefällig starwt:</l>
            <l>Se weet, ehr Kind dat œwerläwt ehr doch,</l>
            <l>dat liggt vull Läben in sin Bündeln dor,</l>
            <l>as inne warme Weeg, in Fack un Timmer.</l>
          </lg>
          <lg rhyme="unknown" type="stanza">
            <l>De Kronen trecken hoch dor œwer'n See.</l>
            <l>Klamm hängt dat Lof un matt an Telg un Twig;</l>
            <l>de heel oll Wold steiht irnst un stumm un still,</l>
            <l>so still un trurig dor un in sick kihrt</l>
            <l>as een, up den mit eens dat Unglück kem</l>
            <l>un de nu noch sick nich to faten weet.</l>
            <l>De Sük is braken in sin hoges Hus;</l>
            <l>sin Kinner fallen vör em een bi een</l>
            <l>un ligg' nu stif, verschrümpt as Liken vor,</l>
            <l>de unnod un vull Elenn storben sünd.</l>
            <l>Un wu sonn arm lütt Blatt noch grön sick höllt,</l>
            <l>dat söcht so ängstlich nah de Sünn, as wenn't</l>
            <l>verklagen wull de bös' oll Nacht bi ehr,</l>
            <l>Ruhrip un Frost un Hagel, Storm un Wind,</l>
            <l>de em so nürig nah de Görgel fat'</l>
            <l>as hungrig Wülw dat Aulamm in de Hörd.</l>
          </lg>
          <lg rhyme="unknown" type="stanza">
            <l>De Kronen trecken hoch dor œwer'n See.</l>
            <l>De Grund de dampt, un de grag Dak de stiggt</l>
            <l>hochup un treckt dor œwer'n Hellbarg hen,</l>
            <l>as wir een Dörp dor achter af wu brennt</l>
            <l>un swält nu noch un rokt in Schott un Asch.</l>
            <l>So matt un bleek un œwernächtig süht</l>
            <l>de Sünn up all de Starbensangst vör ehr,</l>
            <l>as künn s' dat Elenn gor nich af mit sehn,</l>
            <l>as ob de lüttst Grashalm, dat lüttst lütt Blatt,</l>
            <l>dat dor to Enn nu geiht, so leed er ded,</l>
            <l>as wir't 'n Kind, dat noch nich spräken kann</l>
            <l>un all sin Leed man mit de Ogen klagt.</l>
            <l>De Sünn süht in den Dod bedröwt as een,</l>
            <l>de gor to girn, wu girn nich! helpen ded</l>
            <l>un den an sin warm Hart so deep dat geiht,</l>
            <l>dat he dat mücht un doch nich helpen kann.</l>
          </lg>
          <lg rhyme="unknown" type="stanza">
            <l>De Kronen trecken hoch dor œwer'n See,</l>
            <l>un wat dor schrigt, dat is de Kron ehr Rop.</l>
            <l>Sühst du? Dor trecken s' furt in Reeg un Gled,</l>
            <l>as Mannschaft hen, de Order krägen hett</l>
            <l>un de nu afmarschiert ut't oll Quartier</l>
            <l>vörwartsch de breede Landstrat lustig lank;</l>
            <l>se weet' dat woll, ehr Disch is wedder deckt</l>
            <l>un vull un riklich deckt, wuhen se gahn.</l>
            <l>Is't ok'n got Stück Wägs, dat vör ehr liggt,</l>
            <l>un möt dor mennigeen an glöwen ok –</l>
            <l>wat se torügg hier lat', is bitterbös,</l>
            <l>dat wir för se so hart un slimm un leg,</l>
            <l>as för de Armot is de düer Tit,</l>
            <l>sonn Not, as Sük un Hunger för üns Minschen,</l>
            <l>sonn Not, as sacht de Krieg üns oft all bröcht,</l>
            <l>de, wat de Fräden sport hett, rowt un frett.</l>
          </lg>
          <lg rhyme="unknown" type="stanza">
            <l>De Kronen trecken hoch dor œwer'n See.</l>
            <l>Wi hak' un plögen, mäuhn un extern üns</l>
            <l>vör Däu un Dag' bet in de dakig Nacht;</l>
            <l>wi peddn un lopen, rönnen, trizen, schuhen,</l>
            <l>de een den annern stöt wi, wen toirst</l>
            <l>ankamen deit, man wi weet' sülst nich, wu.</l>
            <l>Wir ok üns Harwst un Winter lang all dor,</l>
            <l>wi don, as kem de Aust üns all noch mal,</l>
            <l>as künn wi nog nich af dor all vun kriegen.</l>
            <l>Den Metten sehn wi nich, de Stoppel nich,</l>
            <l>de Kron, de sehn wi nich, de vörwartsch treckt,</l>
            <l>un för de Kron ehr Rop dor sünd wi dof –</l>
            <l>bet dat üns' Order kümmt. Wi sehn nich to,</l>
            <l>wat för de Fohrt üns' Flünken stark nog sünd;</l>
            <l>kümmt Tit, so meen wi all, denn kümmt sacht Rat.</l>
            <l>De Tit de kümmt. Hür, hür, de Kron de röppt!</l>
          </lg>
          <lg rhyme="unknown" type="stanza">
            <l>De Kronen trecken hoch dor œwer'n See,</l>
            <l>de Metten flüggt un spinnt de Stoppel in;</l>
            <l>so witt is dor dat Feld vun, as wir't Rip</l>
            <l>un Frost un Snee. Dat blänkert in de Sünn,</l>
            <l>grad as witt Sid deit anne Dodenkron,</l>
            <l>de ünner Glas an de Churpiler hängt</l>
            <l>dicht bi de Örgel, wenn de Sünn se dröppt</l>
            <l>dwas dörch dat Altorfinster Sünndag morrns.</l>
            <l>Krank liggt de Ird dor as 'ne schön jung Fru,</l>
            <l>de se to Bedd heww' bröcht, as ehr Stunn kem,</l>
            <l>un de't Melkfeewer œwerstahn nich kann,</l>
            <l>tosam dorœwer breckt un starben möt</l>
            <l>un selig, still un gottgefällig starwt:</l>
            <l>Se weet, ehr Kind dat œwerläwt ehr doch,</l>
            <l>dat liggt vull Läben in sin Bündeln dor,</l>
            <l>as inne warme Weeg, in Fack un Timmer.</l>
          </lg>
          <lg rhyme="unknown" type="stanza">
            <l>De Kronen trecken hoch dor œwer'n See.</l>
            <l>Klamm hängt dat Lof un matt an Telg un Twig;</l>
            <l>de heel oll Wold steiht irnst un stumm un still,</l>
            <l>so still un trurig dor un in sick kihrt</l>
            <l>as een, up den mit eens dat Unglück kem</l>
            <l>un de nu noch sick nich to faten weet.</l>
            <l>De Sük is braken in sin hoges Hus;</l>
            <l>sin Kinner fallen vör em een bi een</l>
            <l>un ligg' nu stif, verschrümpt as Liken vor,</l>
            <l>de unnod un vull Elenn storben sünd.</l>
            <l>Un wu sonn arm lütt Blatt noch grön sick höllt,</l>
            <l>dat söcht so ängstlich nah de Sünn, as wenn't</l>
            <l>verklagen wull de bös' oll Nacht bi ehr,</l>
            <l>Ruhrip un Frost un Hagel, Storm un Wind,</l>
            <l>de em so nürig nah de Görgel fat'</l>
            <l>as hungrig Wülw dat Aulamm in de Hörd.</l>
          </lg>
          <lg rhyme="unknown" type="stanza">
            <l>De Kronen trecken hoch dor œwer'n See.</l>
            <l>De Grund de dampt, un de grag Dak de stiggt</l>
            <l>hochup un treckt dor œwer'n Hellbarg hen,</l>
            <l>as wir een Dörp dor achter af wu brennt</l>
            <l>un swält nu noch un rokt in Schott un Asch.</l>
            <l>So matt un bleek un œwernächtig süht</l>
            <l>de Sünn up all de Starbensangst vör ehr,</l>
            <l>as künn s' dat Elenn gor nich af mit sehn,</l>
            <l>as ob de lüttst Grashalm, dat lüttst lütt Blatt,</l>
            <l>dat dor to Enn nu geiht, so leed er ded,</l>
            <l>as wir't 'n Kind, dat noch nich spräken kann</l>
            <l>un all sin Leed man mit de Ogen klagt.</l>
            <l>De Sünn süht in den Dod bedröwt as een,</l>
            <l>de gor to girn, wu girn nich! helpen ded</l>
            <l>un den an sin warm Hart so deep dat geiht,</l>
            <l>dat he dat mücht un doch nich helpen kann.</l>
          </lg>
          <lg rhyme="unknown" type="stanza">
            <l>De Kronen trecken hoch dor œwer'n See,</l>
            <l>un wat dor schrigt, dat is de Kron ehr Rop.</l>
            <l>Sühst du? Dor trecken s' furt in Reeg un Gled,</l>
            <l>as Mannschaft hen, de Order krägen hett</l>
            <l>un de nu afmarschiert ut't oll Quartier</l>
            <l>vörwartsch de breede Landstrat lustig lank;</l>
            <l>se weet' dat woll, ehr Disch is wedder deckt</l>
            <l>un vull un riklich deckt, wuhen se gahn.</l>
            <l>Is't ok'n got Stück Wägs, dat vör ehr liggt,</l>
            <l>un möt dor mennigeen an glöwen ok –</l>
            <l>wat se torügg hier lat', is bitterbös,</l>
            <l>dat wir för se so hart un slimm un leg,</l>
            <l>as för de Armot is de düer Tit,</l>
            <l>sonn Not, as Sük un Hunger för üns Minschen,</l>
            <l>sonn Not, as sacht de Krieg üns oft all bröcht,</l>
            <l>de, wat de Fräden sport hett, rowt un frett.</l>
          </lg>
          <lg rhyme="unknown" type="stanza">
            <l>De Kronen trecken hoch dor œwer'n See.</l>
            <l>Wi hak' un plögen, mäuhn un extern üns</l>
            <l>vör Däu un Dag' bet in de dakig Nacht;</l>
            <l>wi peddn un lopen, rönnen, trizen, schuhen,</l>
            <l>de een den annern stöt wi, wen toirst</l>
            <l>ankamen deit, man wi weet' sülst nich, wu.</l>
            <l>Wir ok üns Harwst un Winter lang all dor,</l>
            <l>wi don, as kem de Aust üns all noch mal,</l>
            <l>as künn wi nog nich af dor all vun kriegen.</l>
            <l>Den Metten sehn wi nich, de Stoppel nich,</l>
            <l>de Kron, de sehn wi nich, de vörwartsch treckt,</l>
            <l>un för de Kron ehr Rop dor sünd wi dof –</l>
            <l>bet dat üns' Order kümmt. Wi sehn nich to,</l>
            <l>wat för de Fohrt üns' Flünken stark nog sünd;</l>
            <l>kümmt Tit, so meen wi all, denn kümmt sacht Rat.</l>
            <l>De Tit de kümmt. Hür, hür, de Kron de röppt!</l>
          </lg>
        </lg>
      </div>
    </body>
  </text>
</TEI>
