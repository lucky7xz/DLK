<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">27. Dor hest eins!</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">148</measure>
        <measure type="verses_per_stanza">1-74 2-74</measure>
        <measure type="syllables">1312</measure>
        <measure type="tokens">996</measure>
        <measure type="characters">5166</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>27. Dor hest eins!</head>
          <lg rhyme="unknown" type="stanza">
            <l>De Herr von Buck, en finen Eddelmann,</l>
            <l>De ok Regierungsrat ded sin,</l>
            <l>De kamm einmal des Abends tau Malchin</l>
            <l>In städtische Geschäften an.</l>
            <l>Hei söcht en Gasthof sick, en rechten stillen –</l>
            <l>Wenn ick nich irr', was dat bi Büllen –,</l>
            <l>Un as hei dor wat eten hett,</l>
            <l>Dunn ward hei mäud un geiht tau Bedd.</l>
            <l>Na, as hei nu des Morgens früh</l>
            <l>Ganz mäud noch in de Feddern liggt,</l>
            <l>Dunn tut't de Kauhird sine Melodi,</l>
            <l>Un wohr is't, tuten ded hei slicht,</l>
            <l>Un unser Herr von Buck, de Herr Regierungsrat,</l>
            <l>De würd doräwer ganz kasprat.</l>
            <l>Kum slöppt hei wedder nu en Happen,</l>
            <l>Dunn fängt de Swinhird an tau klappen</l>
            <l>Un weckt em ut den Drom, worin</l>
            <l>Hei grad vör den Großherzog stünn</l>
            <l>Un de Großherzog tau em säd</l>
            <l>Un em de Hand up sine Schuller läd:</l>
            <l>»min leiwe Herr von Buck, ick wünschte, ick</l>
            <l>Hadd mihr von so'ne Bück in minen Land,</l>
            <l>Denn wir de ganze Sak bewandt;</l>
            <l>Tau Gärtners makt ick all de Bück,</l>
            <l>Vör allen Sei un Ehr Geswister;</l>
            <l>Ick heww nu einmal so'ne Grappen.</l>
            <l>Sei sünd von jetzt an öbberster Minister.«</l>
            <l>Dunn fung de Swinhird an tau klappen. –</l>
            <l>Na, dat em dit woll argern müßt,</l>
            <l>Dat oll Geklapp, dat kann'ck mi denken;</l>
            <l>Villicht hadd de Großherzog em noch küßt,</l>
            <l>Würd em villicht en Gaud noch schenken,</l>
            <l>Un nu kreg hei ok nich en Happen,</l>
            <l>Un dat kamm ganz allein von't olle Klappen.</l>
            <l>Na, hei sprung rute ut de Posen</l>
            <l>So arg, as einer warden kann,</l>
            <l>Un fohrt herinner in de Hosen</l>
            <l>Un treckt sick de Kledaschen an.</l>
            <l>»ut so'n Drom so rut tau kamen!</l>
            <l>Ick glöw, all't Veih up dese Ir</l>
            <l>Kümmt hir in dit oll Lock tausamen.</l>
            <l>Wenn nich dit dämlich Klappen wir</l>
            <l>Un wenn'ck nich dorvon wir upwakt,</l>
            <l>Hei hadd mi würklich taum Minister makt,</l>
            <l>Un dat, dat süll mi nich verdreiten?«</l>
            <l>Dunn fängt de Scheper an tau fläuten,</l>
            <l>Un dorup fängt dat an tau blaren.</l>
            <l>Uns' Herr von Buck ward heil taum Nahren.</l>
            <l>»nein«, röppt hei, »dies wird mir zu kraus,</l>
            <l>Dies halt denn doch der Teufel aus!«</l>
            <l>Hei spaud't sick nu un wascht sick swinn</l>
            <l>Un löppt vör Arger nah de Gaststuw' rin.</l>
            <l>Un as hei endlich is dor unn'n,</l>
            <l>Dröppt hei den Wirt sin beiden Hun'n,</l>
            <l>De sick dor lustig rümmer jagen,</l>
            <l>Un vör dat Finster steiht en Kalwerwagen</l>
            <l>Un eine Kutsch' mit fette Swin,</l>
            <l>'ne Reis'gesellschaft nah Berlin.</l>
            <l>Un äwer'n Mark, dor warden eben</l>
            <l>Taufällig fette Ossen drewen.</l>
            <l>»dat weit der Deuwel!« seggt de Herr von Buck</l>
            <l>Tau Henningsen, de sinen Morgensluck</l>
            <l>Bi Büllen in de Gaststuw' drinkt,</l>
            <l>»dat weit der Deuwel! As mi dünkt,</l>
            <l>Wahnt hier jo nicks as luter Veih.</l>
            <l>Wohen ick hür, wohen ick seih,</l>
            <l>Seih ick blot Veih un luter Veih.«</l>
            <l>»ja, gned'ge Herr Regierungsrat«,</l>
            <l>Seggt de lütt Hennings, »in de Stadt</l>
            <l>Is allerdings vel Veih, dat is gewiß;</l>
            <l>Doch vel, dat hett hir blot logiert</l>
            <l>Un is von buten rinne führt;</l>
            <l>Ne, Herr von Buck, dat glöwen S' mi,</l>
            <l>Vel fremdes Veih is ok dorbi.«</l>
          </lg>
          <lg rhyme="unknown" type="stanza">
            <l>De Herr von Buck, en finen Eddelmann,</l>
            <l>De ok Regierungsrat ded sin,</l>
            <l>De kamm einmal des Abends tau Malchin</l>
            <l>In städtische Geschäften an.</l>
            <l>Hei söcht en Gasthof sick, en rechten stillen –</l>
            <l>Wenn ick nich irr', was dat bi Büllen –,</l>
            <l>Un as hei dor wat eten hett,</l>
            <l>Dunn ward hei mäud un geiht tau Bedd.</l>
            <l>Na, as hei nu des Morgens früh</l>
            <l>Ganz mäud noch in de Feddern liggt,</l>
            <l>Dunn tut't de Kauhird sine Melodi,</l>
            <l>Un wohr is't, tuten ded hei slicht,</l>
            <l>Un unser Herr von Buck, de Herr Regierungsrat,</l>
            <l>De würd doräwer ganz kasprat.</l>
            <l>Kum slöppt hei wedder nu en Happen,</l>
            <l>Dunn fängt de Swinhird an tau klappen</l>
            <l>Un weckt em ut den Drom, worin</l>
            <l>Hei grad vör den Großherzog stünn</l>
            <l>Un de Großherzog tau em säd</l>
            <l>Un em de Hand up sine Schuller läd:</l>
            <l>»min leiwe Herr von Buck, ick wünschte, ick</l>
            <l>Hadd mihr von so'ne Bück in minen Land,</l>
            <l>Denn wir de ganze Sak bewandt;</l>
            <l>Tau Gärtners makt ick all de Bück,</l>
            <l>Vör allen Sei un Ehr Geswister;</l>
            <l>Ick heww nu einmal so'ne Grappen.</l>
            <l>Sei sünd von jetzt an öbberster Minister.«</l>
            <l>Dunn fung de Swinhird an tau klappen. –</l>
            <l>Na, dat em dit woll argern müßt,</l>
            <l>Dat oll Geklapp, dat kann'ck mi denken;</l>
            <l>Villicht hadd de Großherzog em noch küßt,</l>
            <l>Würd em villicht en Gaud noch schenken,</l>
            <l>Un nu kreg hei ok nich en Happen,</l>
            <l>Un dat kamm ganz allein von't olle Klappen.</l>
            <l>Na, hei sprung rute ut de Posen</l>
            <l>So arg, as einer warden kann,</l>
            <l>Un fohrt herinner in de Hosen</l>
            <l>Un treckt sick de Kledaschen an.</l>
            <l>»ut so'n Drom so rut tau kamen!</l>
            <l>Ick glöw, all't Veih up dese Ir</l>
            <l>Kümmt hir in dit oll Lock tausamen.</l>
            <l>Wenn nich dit dämlich Klappen wir</l>
            <l>Un wenn'ck nich dorvon wir upwakt,</l>
            <l>Hei hadd mi würklich taum Minister makt,</l>
            <l>Un dat, dat süll mi nich verdreiten?«</l>
            <l>Dunn fängt de Scheper an tau fläuten,</l>
            <l>Un dorup fängt dat an tau blaren.</l>
            <l>Uns' Herr von Buck ward heil taum Nahren.</l>
            <l>»nein«, röppt hei, »dies wird mir zu kraus,</l>
            <l>Dies halt denn doch der Teufel aus!«</l>
            <l>Hei spaud't sick nu un wascht sick swinn</l>
            <l>Un löppt vör Arger nah de Gaststuw' rin.</l>
            <l>Un as hei endlich is dor unn'n,</l>
            <l>Dröppt hei den Wirt sin beiden Hun'n,</l>
            <l>De sick dor lustig rümmer jagen,</l>
            <l>Un vör dat Finster steiht en Kalwerwagen</l>
            <l>Un eine Kutsch' mit fette Swin,</l>
            <l>'ne Reis'gesellschaft nah Berlin.</l>
            <l>Un äwer'n Mark, dor warden eben</l>
            <l>Taufällig fette Ossen drewen.</l>
            <l>»dat weit der Deuwel!« seggt de Herr von Buck</l>
            <l>Tau Henningsen, de sinen Morgensluck</l>
            <l>Bi Büllen in de Gaststuw' drinkt,</l>
            <l>»dat weit der Deuwel! As mi dünkt,</l>
            <l>Wahnt hier jo nicks as luter Veih.</l>
            <l>Wohen ick hür, wohen ick seih,</l>
            <l>Seih ick blot Veih un luter Veih.«</l>
            <l>»ja, gned'ge Herr Regierungsrat«,</l>
            <l>Seggt de lütt Hennings, »in de Stadt</l>
            <l>Is allerdings vel Veih, dat is gewiß;</l>
            <l>Doch vel, dat hett hir blot logiert</l>
            <l>Un is von buten rinne führt;</l>
            <l>Ne, Herr von Buck, dat glöwen S' mi,</l>
            <l>Vel fremdes Veih is ok dorbi.«</l>
          </lg>
        </lg>
      </div>
    </body>
  </text>
</TEI>
