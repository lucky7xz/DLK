<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">37. Du dröggst de Pann weg</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">10</measure>
        <measure type="verses">324</measure>
        <measure type="verses_per_stanza">1-42 2-35 3-19 4-53 5-13 6-42 7-35 8-19 9-53 10-13</measure>
        <measure type="syllables">2698</measure>
        <measure type="tokens">1970</measure>
        <measure type="characters">11132</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>37. Du dröggst de Pann weg</head>
          <lg rhyme="unknown" type="stanza">
            <l>Wenn einer sick 'ne Fru hett fri't,</l>
            <l>Denn kümmt tauirst 'ne schöne Tid,</l>
            <l>Un »Stutenwochen« nennt man sei;</l>
            <l>Doch wohrt dat gor nich all tau lang,</l>
            <l>Mit einmal is de Pott intwei,</l>
            <l>Un ein kümmt in so'n Äwergang,</l>
            <l>Wo Mann un Fru dat beid probieren,</l>
            <l>Dat Rug' nah buten rut tau kihren,</l>
            <l>Un wo sick dat d'rüm handeln deiht,</l>
            <l>Wer woll de Hosen anbehöllt,</l>
            <l>Un hett sick </l>
            <l>Denn kümmt, wenn't gaud geiht, Einigkeit.</l>
            <l>De junge Schaustermeister Hank</l>
            <l>Un sine Fru, geburne Brümmer,</l>
            <l>De wiren in den Äwergang</l>
            <l>Un streden sick recht nüdlich rümmer.</l>
            <l>»korlining«, seggt de Schauster, »hüt</l>
            <l>Künnst uns woll mal Pannkauken maken,</l>
            <l>Ick heww dorup so'n Appetit«,</l>
            <l>Un ward dorbi ehr äwerstraken.</l>
            <l>Doch Lining schüwwt sin Hand taurügg.</l>
            <l>»dat geiht hüt nich,</l>
            <l>Du quälst di nich un hest gaud snacken;</l>
            <l>Worin sall ick den Kauken backen?</l>
            <l>Ick heww kein Pann.«</l>
            <l>»ih«, seggt de Mann,</l>
            <l>»du kannst jo nah Fru Schulten gahn,</l>
            <l>De hett uns ehr jo ümmer dahn.«</l>
            <l>»un wer bringt s' ehr denn wedder rümmer?«</l>
            <l>Fröggt em Korlin, geburne Brümmer,</l>
            <l>»oll Schultsch, de lurt dor orndlich up</l>
            <l>Un seggt, dat sei nahgradens einen</l>
            <l>Pannkauken kreg för't Pannenleinen.</l>
            <l>Ne, du kriggst hüt Pantüffelsupp.«</l>
            <l>Sei striden sick, sei kiben sick</l>
            <l>Un schellen sick twei breid, twei lang,</l>
            <l>Un schadt ok nich, so helpt ok nich,</l>
            <l>Denn sei sünd in den Äwergang.</l>
            <l>Na, endlich, as s' nich anners kann,</l>
            <l>Dunn geiht de Fru un halt de Pann;</l>
            <l>Doch bi dat Backen brummt sei ümmer</l>
            <l>För sick: »Ick bring' s' nich wedder rümmer.«</l>
          </lg>
          <lg rhyme="unknown" type="stanza">
            <l>De Kauken is nu t'recht, schön knusperig;</l>
            <l>De Schauster frett denn lästerlich,</l>
            <l>Doch as hei bi den letzten kümmt,</l>
            <l>Dunn röppt sin Fru: »Holt! Desen einen,</l>
            <l>Den kriggt oll Schultsch för't Pannenleinen.«</l>
            <l>»ih, wo«, seggt Schauster Hank, un nimmt</l>
            <l>Den Kauken sick, »Korlining, segg!</l>
            <l>För de oll Zanzel ok noch Kauken?</l>
            <l>Ne, ganz allein upfreten dau'ck en.«</l>
            <l>Un putzt den letzten ok noch weg.</l>
            <l>»so«, seggt Korlin, »nu kannst du s' rüm besorgen,</l>
            <l>För mi steint s' hir bet äwermorgen.«</l>
            <l>»för minentwegen steiht s' en Johr.«</l>
            <l>»för minentwegen steiht s' en por.«</l>
            <l>»för mi in alle Ewigkeiten.</l>
            <l>Nu holl din Mul, ick will nicks wider weiten.«</l>
            <l>»min Mul? Min Mul? Hest du mi reden heiten?</l>
            <l>Wo? Du willst mi den Mund verbeiden?«</l>
            <l>»wiw! Du entfamtes! Willst du swigen,</l>
            <l>Sall ick mi irst den Spannreim kriegen?«</l>
            <l>»ick swigen? Oh, ick kann woll swigen,</l>
            <l>Doch du möst ümmer zaustern, snacken;</l>
            <l>Wenn ein di ok all unner hett</l>
            <l>Un sinen Bein up't Mul di set't,</l>
            <l>Denn bittst du em noch in de Hacken.«</l>
            <l>»dat will'ck di wisen«, seggt de Mann,</l>
            <l>»ick wis' di, dat ick swigen kann.</l>
            <l>Ick künn nich swigen? – Dat wir slimm!«</l>
            <l>»schön«, seggt Korlin, »de Wedd, de gelt!</l>
            <l>Un wer tauirst dat Mul nich höllt,</l>
            <l>De bringt oll Schultsch de Pann herüm.«</l>
            <l>Un halt ehr Spinnrad sick hervör</l>
            <l>Un lacht ingrimmig vör sick her –</l>
            <l>»haha, haha!« – un spinnt un deiht</l>
            <l>All'ns in de schönste Zornigkeit.</l>
          </lg>
          <lg rhyme="unknown" type="stanza">
            <l>Un nu de Schauster, wo hei treckt!</l>
            <l>As müßt't em doch tauletzt gelingen,</l>
            <l>Mit Pickdraht sinen Grimm tau dwingen.</l>
            <l>Doch kein von ehr ein Würdken spreckt.</l>
            <l>Nu fängt Korlining an tau singen:</l>
            <l>»ra-derida lallal-lallal-lallah!«</l>
            <l>Un lacht denn wedder: »Haha, haha!«</l>
            <l>Dat lett de Schauster sick nich beiden,</l>
            <l>Hei fängt nu lustig an tau fläuten:</l>
            <l>»fü-terü-terü tütü-tütü-tütüh!«</l>
            <l>Un't ward dor in de Schausteri</l>
            <l>Nu so en idel lustig Lewen,</l>
            <l>As hadd't mindag nich Strid dor gewen.</l>
            <l>Korlining lacht un singt un deiht,</l>
            <l>Dat Spinnrad snurrt, de Schauster fläut't</l>
            <l>Un kloppt den Takt mit sinen Hamer,</l>
            <l>Hui! pfeift de Pickdraht hell dortwischen,</l>
            <l>Un't is 'ne Lust dor in de Kamer!</l>
            <l>Un ümmer wedder los von Frischen!</l>
          </lg>
          <lg rhyme="unknown" type="stanza">
            <l>De Dör geiht up, ein Herr kümmt rin.</l>
            <l>»mein lieber Meister Hank, ich bin</l>
            <l>In gräßlicher Verlegenheit,</l>
            <l>Ich hab den Stiefel mir zerrissen,</l>
            <l>Sie werden mir ihn flicken müssen,</l>
            <l>Doch, Meister, gleich, ich hab nicht Zeit.«</l>
            <l>De Schauster lett sin Schausteri –</l>
            <l>»fü-terü-terü tütü-tütü-tütüh!« –</l>
            <l>Un winkt den Herrn, dat süll gescheihn,</l>
            <l>Hei wull den Stäwel runne teihn.</l>
            <l>De Herr, de seggt: »Antworten Sie,</l>
            <l>Woll'n Sie mir </l>
            <l>De Schauster fläut't sin Melodi:</l>
            <l>»fü-terü-terü tütü-tütü-tütüh!«</l>
            <l>Nickt mit den Kopp un ward sick bücken</l>
            <l>Un kriggt den Herren bi den Bein,</l>
            <l>Den Schaden irst mal nahtauseihn.</l>
            <l>»na, dauert's mir auch wohl zu lang?«</l>
            <l>De Schauster äwer bliwwt dorbi:</l>
            <l>»fü-terü-terü tütü-tütü-tütüh!«</l>
            <l>»mein Gott, mein lieber Meister Hank,</l>
            <l>Was heißt denn dies? Was haben Sie?«</l>
            <l>De Schauster kickt, de Schauster nickt,</l>
            <l>Sitt up den Hüker, pickt un flickt,</l>
            <l>Doch Antwurt, ne, de giwwt hei nich,</l>
            <l>Doch fläuten deiht hei meisterlich.</l>
            <l>De Herr up sinen einen Socken,</l>
            <l>De wend't sick nu an uns' Korlin:</l>
            <l>»süll hei verrückt woll worden sin?«</l>
            <l>Korlin steiht up un schüwwt den Wocken</l>
            <l>Bi Sid un lacht: »Haha, haha!</l>
            <l>Ra-derida rallal-lallal-lallal-lah!«</l>
            <l>De Herr, de seggt, de Herr, de fröggt,</l>
            <l>Ob sei em woll kein Antwurt gew?</l>
            <l>Doch all ümsünst, je ja, je ja!</l>
            <l>Sei kloppt sick von de Schört de Schäw.</l>
            <l>»ra-derida rallal-lallal-lallal-lah!«</l>
            <l>De Herr, de weit nich, wat dat heit,</l>
            <l>Hir de Gesang, un dor de Fläut.</l>
            <l>Na, endlich fängt hei an tau lachen.</l>
            <l>»was«, seggt hei, »ist dabei zu machen?</l>
            <l>Hier herrscht ja solche Lustigkeit,</l>
            <l>Da wird gepfiffen, hier gesungen,</l>
            <l>Warum nicht auch herumgesprungen?«</l>
            <l>Korlin, de was en smuckes Wiw,</l>
            <l>Hei sleit den Arm ehr üm dat Liw,</l>
            <l>Un nu geiht't los, hest nich geseihn!</l>
            <l>Up Socken mit den einen Bein.</l>
            <l>De Schauster reistert, neiht un neiht,</l>
            <l>Un ümmer düller geiht sin Fläut:</l>
            <l>»füterü-terü-tütü tütü-tütüh!«</l>
            <l>Un sine Fru, de singt dortwischen:</l>
            <l>»raderida rallal-lallal-lah!«</l>
          </lg>
          <lg rhyme="unknown" type="stanza">
            <l>Un wedder danzen s' rüm von Frischen,</l>
            <l>De Schauster kickt in Arger nah,</l>
            <l>Doch hett hei noch kein Würdken spraken.</l>
            <l>Nu ward de Herr Korlinen straken,</l>
            <l>Wo brennt de Hüker unsen Schauster!</l>
            <l>Wo nörrickt hei herüm, wo haust'e!</l>
            <l>Wo smitt hei mit dat Warktüg rüm</l>
            <l>Vör luter Arger un Verdruß!</l>
            <l>Swabb! giwwt de Herr Korlin en Kuß,</l>
            <l>Dunn springt de Schauster up in Grimm.</l>
            <l>»dor sall en Dunner rinne slagen!«</l>
            <l>Dunn dreiht sin leiwe Fru sick üm:</l>
            <l>»du möst de Pann herümmerdragen!«</l>
          </lg>
          <lg rhyme="unknown" type="stanza">
            <l>Wenn einer sick 'ne Fru hett fri't,</l>
            <l>Denn kümmt tauirst 'ne schöne Tid,</l>
            <l>Un »Stutenwochen« nennt man sei;</l>
            <l>Doch wohrt dat gor nich all tau lang,</l>
            <l>Mit einmal is de Pott intwei,</l>
            <l>Un ein kümmt in so'n Äwergang,</l>
            <l>Wo Mann un Fru dat beid probieren,</l>
            <l>Dat Rug' nah buten rut tau kihren,</l>
            <l>Un wo sick dat d'rüm handeln deiht,</l>
            <l>Wer woll de Hosen anbehöllt,</l>
            <l>Un hett sick </l>
            <l>Denn kümmt, wenn't gaud geiht, Einigkeit.</l>
            <l>De junge Schaustermeister Hank</l>
            <l>Un sine Fru, geburne Brümmer,</l>
            <l>De wiren in den Äwergang</l>
            <l>Un streden sick recht nüdlich rümmer.</l>
            <l>»korlining«, seggt de Schauster, »hüt</l>
            <l>Künnst uns woll mal Pannkauken maken,</l>
            <l>Ick heww dorup so'n Appetit«,</l>
            <l>Un ward dorbi ehr äwerstraken.</l>
            <l>Doch Lining schüwwt sin Hand taurügg.</l>
            <l>»dat geiht hüt nich,</l>
            <l>Du quälst di nich un hest gaud snacken;</l>
            <l>Worin sall ick den Kauken backen?</l>
            <l>Ick heww kein Pann.«</l>
            <l>»ih«, seggt de Mann,</l>
            <l>»du kannst jo nah Fru Schulten gahn,</l>
            <l>De hett uns ehr jo ümmer dahn.«</l>
            <l>»un wer bringt s' ehr denn wedder rümmer?«</l>
            <l>Fröggt em Korlin, geburne Brümmer,</l>
            <l>»oll Schultsch, de lurt dor orndlich up</l>
            <l>Un seggt, dat sei nahgradens einen</l>
            <l>Pannkauken kreg för't Pannenleinen.</l>
            <l>Ne, du kriggst hüt Pantüffelsupp.«</l>
            <l>Sei striden sick, sei kiben sick</l>
            <l>Un schellen sick twei breid, twei lang,</l>
            <l>Un schadt ok nich, so helpt ok nich,</l>
            <l>Denn sei sünd in den Äwergang.</l>
            <l>Na, endlich, as s' nich anners kann,</l>
            <l>Dunn geiht de Fru un halt de Pann;</l>
            <l>Doch bi dat Backen brummt sei ümmer</l>
            <l>För sick: »Ick bring' s' nich wedder rümmer.«</l>
          </lg>
          <lg rhyme="unknown" type="stanza">
            <l>De Kauken is nu t'recht, schön knusperig;</l>
            <l>De Schauster frett denn lästerlich,</l>
            <l>Doch as hei bi den letzten kümmt,</l>
            <l>Dunn röppt sin Fru: »Holt! Desen einen,</l>
            <l>Den kriggt oll Schultsch för't Pannenleinen.«</l>
            <l>»ih, wo«, seggt Schauster Hank, un nimmt</l>
            <l>Den Kauken sick, »Korlining, segg!</l>
            <l>För de oll Zanzel ok noch Kauken?</l>
            <l>Ne, ganz allein upfreten dau'ck en.«</l>
            <l>Un putzt den letzten ok noch weg.</l>
            <l>»so«, seggt Korlin, »nu kannst du s' rüm besorgen,</l>
            <l>För mi steint s' hir bet äwermorgen.«</l>
            <l>»för minentwegen steiht s' en Johr.«</l>
            <l>»för minentwegen steiht s' en por.«</l>
            <l>»för mi in alle Ewigkeiten.</l>
            <l>Nu holl din Mul, ick will nicks wider weiten.«</l>
            <l>»min Mul? Min Mul? Hest du mi reden heiten?</l>
            <l>Wo? Du willst mi den Mund verbeiden?«</l>
            <l>»wiw! Du entfamtes! Willst du swigen,</l>
            <l>Sall ick mi irst den Spannreim kriegen?«</l>
            <l>»ick swigen? Oh, ick kann woll swigen,</l>
            <l>Doch du möst ümmer zaustern, snacken;</l>
            <l>Wenn ein di ok all unner hett</l>
            <l>Un sinen Bein up't Mul di set't,</l>
            <l>Denn bittst du em noch in de Hacken.«</l>
            <l>»dat will'ck di wisen«, seggt de Mann,</l>
            <l>»ick wis' di, dat ick swigen kann.</l>
            <l>Ick künn nich swigen? – Dat wir slimm!«</l>
            <l>»schön«, seggt Korlin, »de Wedd, de gelt!</l>
            <l>Un wer tauirst dat Mul nich höllt,</l>
            <l>De bringt oll Schultsch de Pann herüm.«</l>
            <l>Un halt ehr Spinnrad sick hervör</l>
            <l>Un lacht ingrimmig vör sick her –</l>
            <l>»haha, haha!« – un spinnt un deiht</l>
            <l>All'ns in de schönste Zornigkeit.</l>
          </lg>
          <lg rhyme="unknown" type="stanza">
            <l>Un nu de Schauster, wo hei treckt!</l>
            <l>As müßt't em doch tauletzt gelingen,</l>
            <l>Mit Pickdraht sinen Grimm tau dwingen.</l>
            <l>Doch kein von ehr ein Würdken spreckt.</l>
            <l>Nu fängt Korlining an tau singen:</l>
            <l>»ra-derida lallal-lallal-lallah!«</l>
            <l>Un lacht denn wedder: »Haha, haha!«</l>
            <l>Dat lett de Schauster sick nich beiden,</l>
            <l>Hei fängt nu lustig an tau fläuten:</l>
            <l>»fü-terü-terü tütü-tütü-tütüh!«</l>
            <l>Un't ward dor in de Schausteri</l>
            <l>Nu so en idel lustig Lewen,</l>
            <l>As hadd't mindag nich Strid dor gewen.</l>
            <l>Korlining lacht un singt un deiht,</l>
            <l>Dat Spinnrad snurrt, de Schauster fläut't</l>
            <l>Un kloppt den Takt mit sinen Hamer,</l>
            <l>Hui! pfeift de Pickdraht hell dortwischen,</l>
            <l>Un't is 'ne Lust dor in de Kamer!</l>
            <l>Un ümmer wedder los von Frischen!</l>
          </lg>
          <lg rhyme="unknown" type="stanza">
            <l>De Dör geiht up, ein Herr kümmt rin.</l>
            <l>»mein lieber Meister Hank, ich bin</l>
            <l>In gräßlicher Verlegenheit,</l>
            <l>Ich hab den Stiefel mir zerrissen,</l>
            <l>Sie werden mir ihn flicken müssen,</l>
            <l>Doch, Meister, gleich, ich hab nicht Zeit.«</l>
            <l>De Schauster lett sin Schausteri –</l>
            <l>»fü-terü-terü tütü-tütü-tütüh!« –</l>
            <l>Un winkt den Herrn, dat süll gescheihn,</l>
            <l>Hei wull den Stäwel runne teihn.</l>
            <l>De Herr, de seggt: »Antworten Sie,</l>
            <l>Woll'n Sie mir </l>
            <l>De Schauster fläut't sin Melodi:</l>
            <l>»fü-terü-terü tütü-tütü-tütüh!«</l>
            <l>Nickt mit den Kopp un ward sick bücken</l>
            <l>Un kriggt den Herren bi den Bein,</l>
            <l>Den Schaden irst mal nahtauseihn.</l>
            <l>»na, dauert's mir auch wohl zu lang?«</l>
            <l>De Schauster äwer bliwwt dorbi:</l>
            <l>»fü-terü-terü tütü-tütü-tütüh!«</l>
            <l>»mein Gott, mein lieber Meister Hank,</l>
            <l>Was heißt denn dies? Was haben Sie?«</l>
            <l>De Schauster kickt, de Schauster nickt,</l>
            <l>Sitt up den Hüker, pickt un flickt,</l>
            <l>Doch Antwurt, ne, de giwwt hei nich,</l>
            <l>Doch fläuten deiht hei meisterlich.</l>
            <l>De Herr up sinen einen Socken,</l>
            <l>De wend't sick nu an uns' Korlin:</l>
            <l>»süll hei verrückt woll worden sin?«</l>
            <l>Korlin steiht up un schüwwt den Wocken</l>
            <l>Bi Sid un lacht: »Haha, haha!</l>
            <l>Ra-derida rallal-lallal-lallal-lah!«</l>
            <l>De Herr, de seggt, de Herr, de fröggt,</l>
            <l>Ob sei em woll kein Antwurt gew?</l>
            <l>Doch all ümsünst, je ja, je ja!</l>
            <l>Sei kloppt sick von de Schört de Schäw.</l>
            <l>»ra-derida rallal-lallal-lallal-lah!«</l>
            <l>De Herr, de weit nich, wat dat heit,</l>
            <l>Hir de Gesang, un dor de Fläut.</l>
            <l>Na, endlich fängt hei an tau lachen.</l>
            <l>»was«, seggt hei, »ist dabei zu machen?</l>
            <l>Hier herrscht ja solche Lustigkeit,</l>
            <l>Da wird gepfiffen, hier gesungen,</l>
            <l>Warum nicht auch herumgesprungen?«</l>
            <l>Korlin, de was en smuckes Wiw,</l>
            <l>Hei sleit den Arm ehr üm dat Liw,</l>
            <l>Un nu geiht't los, hest nich geseihn!</l>
            <l>Up Socken mit den einen Bein.</l>
            <l>De Schauster reistert, neiht un neiht,</l>
            <l>Un ümmer düller geiht sin Fläut:</l>
            <l>»füterü-terü-tütü tütü-tütüh!«</l>
            <l>Un sine Fru, de singt dortwischen:</l>
            <l>»raderida rallal-lallal-lah!«</l>
          </lg>
          <lg rhyme="unknown" type="stanza">
            <l>Un wedder danzen s' rüm von Frischen,</l>
            <l>De Schauster kickt in Arger nah,</l>
            <l>Doch hett hei noch kein Würdken spraken.</l>
            <l>Nu ward de Herr Korlinen straken,</l>
            <l>Wo brennt de Hüker unsen Schauster!</l>
            <l>Wo nörrickt hei herüm, wo haust'e!</l>
            <l>Wo smitt hei mit dat Warktüg rüm</l>
            <l>Vör luter Arger un Verdruß!</l>
            <l>Swabb! giwwt de Herr Korlin en Kuß,</l>
            <l>Dunn springt de Schauster up in Grimm.</l>
            <l>»dor sall en Dunner rinne slagen!«</l>
            <l>Dunn dreiht sin leiwe Fru sick üm:</l>
            <l>»du möst de Pann herümmerdragen!«</l>
          </lg>
        </lg>
      </div>
    </body>
  </text>
</TEI>
