<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Hephata, tue dich auf!</title>
        <author>
          <persName>
            <surname>Hebel</surname>
            <forename>Johann Peter</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">186</measure>
        <measure type="verses_per_stanza">1-93 2-93</measure>
        <measure type="syllables">2622</measure>
        <measure type="tokens">1794</measure>
        <measure type="characters">9826</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1793</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Hephata, tue dich auf!</head>
          <lg rhyme="unknown" type="stanza">
            <l>Woni am Sunntig früeih in mine Gidanke dohi gang,</l>
            <l>'s isch so lieb und heimlig gsi, und d'Sunne het gschiene</l>
            <l>rechts und links an d'Dörfer und an die gwiisgete Chilchtürn,</l>
            <l>und die Chilchtürn stöhn und bschauen enander vo witem</l>
            <l>übers Weizefeld und über die duftige Matte</l>
            <l>und 's will ken der Afang mache: »Nochber fang du a!</l>
            <l>Bisch du nit der ältst und hesch die chräftigste Glocke?«</l>
            <l>»'s het jo no nit Nüni gschlage«, seit er zum Nochber,</l>
            <l>»und dört stoht e Burst im Feld, und lueget an d'Birbäum,</l>
            <l>denkwol i will warte, se bringi 'n au no in d'Chilche.«</l>
            <l>Drum es het e Vögeli pfiffen uffeme Birbaum,</l>
            <l>woni gstande bi, druf denki, woni em zuelos:</l>
            <l>Predigt echt der Fink uf siner laubige Chanzle.</l>
            <l>'s chunnt eim schier so vor, und d'Blümli sitzen und lose.</l>
            <l>Nei, wie lost das Glockeblümli, weger es schnuft nit,</l>
            <l>wenni 's nummen au verstünd! Er wirdene sage,</l>
            <l>wie sie der himmlisch, Vater do usem saftigen Erdrich</l>
            <l>nährt und chleidet und puzt mit allerlei lieblige Farbe,</l>
            <l>wenn sie scho nit spinnen und überbindlige neihe;</l>
            <l>und es gangem selber so. Si Röckli seig gwachse,</l>
            <l>wiener größer worde seig, er trag's doch afange</l>
            <l>menge Monet Tag und Nacht und Sunntig und Werchtig,</l>
            <l>und es seig no nagelneu, wie ehnen am Schilfmeer</l>
            <l>'s Plunder blibe seig, wo d'Chinder Israel treit hen,</l>
            <l>d'Schnider seigen all verlumpt, wo unterne gsi sin,</l>
            <l>und er heig kei Schüren und heig kei Zehnten im Etter,</l>
            <l>und kei Burgergob; doch gang der Vater im Himmel</l>
            <l>nie verbei, er geb em näumis z'Morgen und z'Mittag;</l>
            <l>het er nit so gseit, se hani mer's eso vorgstellt.</l>
            <l>Woner ufghört het und woner's Schnäbeli puzt het,</l>
            <l>d' Immli hen scho Orgle gspilt, se denki, jez gangi</l>
            <l>do dur d'Rebberg uf, und woni oben am Gupf bi,</l>
            <l>lütet's übersmol mit alle Glocken in d'Chilche.</l>
            <l>Jo do bini, denki, 's isch ordli, aß der au wartet,</l>
            <l>bis me chunnt, und gang in d'Chilche. Was i drin ghört ha,</l>
            <l>will i jez verzehle. – Gang, Vreni, leng mer e Stuhl her! –</l>
            <l>Chani 's nit sage, wie er, se willi 's sage, wie i 's cha.</l>
            <l>Betet hen sie wie bi üs und gorglet und gsunge;</l>
            <l>wo sie gsunge hen, se chunnt der Pfarer uf d'Chanzle</l>
            <l>und dreiht's Stundeglas und rüttlet's e wenig und chlopft druf –</l>
            <l>'s het nit welle laufen – und druf wo d'Orgle verbrummt het,</l>
            <l>fangt er z' predigen a, vo sellem Tauben und Stumme,</l>
            <l>wo ne fremde Ma am galiläische Meer her</l>
            <l>gwandlet seig und heig dem Chranke d'Finger ans Ohr gleit</l>
            <l>und an d'Zungen au, und wiener ›Hephata‹ grüeft heig,</l>
            <l>›hephata, tue dich auf!‹ druf seig dem Chranke uf eimol</l>
            <l>'s Wasser in d'Auge gschosse: ›Nei, loset, wie brusche die Welle‹,</l>
            <l>heig er gseit, wie pfift der Wind so lieblich im Schilfrohr,</l>
            <l>und wie singt der Fischer dört so lieblig am Ufer!‹</l>
            <l>Und der Vater und d'Mutter seig schier vor Freude vergange,</l>
            <l>'s seig e himmlisch Wunder gsi. Der Dokter chönnt's nit so,</l>
            <l>'s seig e chräftig Wort, das Hephata, seit er, vom Himmel.</l>
            <l>Jo, 's mueß chräftig si! I möcht's wol au nemol höre,</l>
            <l>hani denkt, und woni's denk, se frogt er: »Und tönt's nit,</l>
            <l>wome numme lost, an allen Enden und Orte</l>
            <l>und uf alle Matte, in alle menschliche Herze?</l>
            <l>Stöhnt emol im Winter ufs Feld und lueget wie's ussieht!</l>
            <l>Alles isch harte Stei, und alli Pflanze vertrochnet,</l>
            <l>alli Bäch sin gfroren, und mühsam dreiht si no's Mühlrad,</l>
            <l>alli Fenster verschlossen und alli Türe mit Strau deckt,</l>
            <l>und kei Trostle singt, ke Summervögeli sunnt si;</l>
            <l>'s isch scho Liechtmeß – 's wird nit anderst, – d' Fasten isch au do</l>
            <l>und me meint, es blib jez so, und weiß em nit z'helfe,</l>
            <l>bis im Merz en andere chunnt, und ›Hephata‹ usspricht:</l>
            <l>›hephata, tue dich auf!‹ – ›Wie weiht der Tauwind so lieblig‹,</l>
            <l>seit der Vater zum Suhn, wo uffe Stauffemer Mert chunnt,</l>
            <l>und chnüpft's Brusttuch uf. ›Wie wird der Bode so lucker,</l>
            <l>los, wie's rieslet und tropft, und lueg do, wie alles so grün wird!‹</l>
            <l>Und deheim seit d'Mutter: ›Gang Töchterli weidli ans Fenster,</l>
            <l>loß der Früeihlig in d'Stuben und sag em fründli Gottwilche,</l>
            <l>und lönt d'Schöfli us, der Hirt fahrt ebe durs Dorf ab.‹</l>
            <l>Jez chunnt alles in Trieb und schießt in heimlige Chnospen</l>
            <l>in de Gärten am Hag und an de laubige Bäume;</l>
            <l>und der Vogel, wo vor churzem d'Wegstür nit gha het,</l>
            <l>isch e riche Ma, und het in alle Reviere</l>
            <l>Würmli uf der Weid, uf alle Bündtene 's Zehntrecht,</l>
            <l>het si eige Huus und Hof; die flißigi Huusfrau</l>
            <l>baut e Bettli dri, und wemme näume derzu chunnt,</l>
            <l>nei, se bhüetis Gott, was lit im Bettli verborge:</l>
            <l>goldni Eili rund und chli, mit Düpflene gsprenklet.</l>
            <l>Was isch in de Chnospe, was isch im Eili verborge?</l>
            <l>Niemes weißt's und niemes luegt und nieme cha's uftue;</l>
            <l>'s Vögeli selber it, doch sizt es geduldig und wartet,</l>
            <l>bis die Stimm vom Himmel chunnt und ›Hephata‹ usspricht.</l>
            <l>Und es tönt jez Tag und Nacht und Sunntig und Werchtig:</l>
            <l>›hephata, tue dich auf!' und alli höre's und folge;</l>
            <l>und me het nit Auge gnug zum freudige Bschaue;</l>
            <l>'s hangt an alle Hürsten, an alle luftige Bäume,</l>
            <l>'s duftet in alle Gärten und stoht in prächtige Gstalte.</l>
            <l>Goldeni Chäfer schwirre. Sie hen das Hephata au ghört.« –</l>
            <l>Druf lengt der Pfarer in Sack und nimmt e Prisen und schnupften</l>
            <l>und luegt no nem Stundeglas und pöpperlet wieder –</l>
            <l>»hephata, tue dich auf!« – – – – –</l>
          </lg>
          <lg rhyme="unknown" type="stanza">
            <l>Woni am Sunntig früeih in mine Gidanke dohi gang,</l>
            <l>'s isch so lieb und heimlig gsi, und d'Sunne het gschiene</l>
            <l>rechts und links an d'Dörfer und an die gwiisgete Chilchtürn,</l>
            <l>und die Chilchtürn stöhn und bschauen enander vo witem</l>
            <l>übers Weizefeld und über die duftige Matte</l>
            <l>und 's will ken der Afang mache: »Nochber fang du a!</l>
            <l>Bisch du nit der ältst und hesch die chräftigste Glocke?«</l>
            <l>»'s het jo no nit Nüni gschlage«, seit er zum Nochber,</l>
            <l>»und dört stoht e Burst im Feld, und lueget an d'Birbäum,</l>
            <l>denkwol i will warte, se bringi 'n au no in d'Chilche.«</l>
            <l>Drum es het e Vögeli pfiffen uffeme Birbaum,</l>
            <l>woni gstande bi, druf denki, woni em zuelos:</l>
            <l>Predigt echt der Fink uf siner laubige Chanzle.</l>
            <l>'s chunnt eim schier so vor, und d'Blümli sitzen und lose.</l>
            <l>Nei, wie lost das Glockeblümli, weger es schnuft nit,</l>
            <l>wenni 's nummen au verstünd! Er wirdene sage,</l>
            <l>wie sie der himmlisch, Vater do usem saftigen Erdrich</l>
            <l>nährt und chleidet und puzt mit allerlei lieblige Farbe,</l>
            <l>wenn sie scho nit spinnen und überbindlige neihe;</l>
            <l>und es gangem selber so. Si Röckli seig gwachse,</l>
            <l>wiener größer worde seig, er trag's doch afange</l>
            <l>menge Monet Tag und Nacht und Sunntig und Werchtig,</l>
            <l>und es seig no nagelneu, wie ehnen am Schilfmeer</l>
            <l>'s Plunder blibe seig, wo d'Chinder Israel treit hen,</l>
            <l>d'Schnider seigen all verlumpt, wo unterne gsi sin,</l>
            <l>und er heig kei Schüren und heig kei Zehnten im Etter,</l>
            <l>und kei Burgergob; doch gang der Vater im Himmel</l>
            <l>nie verbei, er geb em näumis z'Morgen und z'Mittag;</l>
            <l>het er nit so gseit, se hani mer's eso vorgstellt.</l>
            <l>Woner ufghört het und woner's Schnäbeli puzt het,</l>
            <l>d' Immli hen scho Orgle gspilt, se denki, jez gangi</l>
            <l>do dur d'Rebberg uf, und woni oben am Gupf bi,</l>
            <l>lütet's übersmol mit alle Glocken in d'Chilche.</l>
            <l>Jo do bini, denki, 's isch ordli, aß der au wartet,</l>
            <l>bis me chunnt, und gang in d'Chilche. Was i drin ghört ha,</l>
            <l>will i jez verzehle. – Gang, Vreni, leng mer e Stuhl her! –</l>
            <l>Chani 's nit sage, wie er, se willi 's sage, wie i 's cha.</l>
            <l>Betet hen sie wie bi üs und gorglet und gsunge;</l>
            <l>wo sie gsunge hen, se chunnt der Pfarer uf d'Chanzle</l>
            <l>und dreiht's Stundeglas und rüttlet's e wenig und chlopft druf –</l>
            <l>'s het nit welle laufen – und druf wo d'Orgle verbrummt het,</l>
            <l>fangt er z' predigen a, vo sellem Tauben und Stumme,</l>
            <l>wo ne fremde Ma am galiläische Meer her</l>
            <l>gwandlet seig und heig dem Chranke d'Finger ans Ohr gleit</l>
            <l>und an d'Zungen au, und wiener ›Hephata‹ grüeft heig,</l>
            <l>›hephata, tue dich auf!‹ druf seig dem Chranke uf eimol</l>
            <l>'s Wasser in d'Auge gschosse: ›Nei, loset, wie brusche die Welle‹,</l>
            <l>heig er gseit, wie pfift der Wind so lieblich im Schilfrohr,</l>
            <l>und wie singt der Fischer dört so lieblig am Ufer!‹</l>
            <l>Und der Vater und d'Mutter seig schier vor Freude vergange,</l>
            <l>'s seig e himmlisch Wunder gsi. Der Dokter chönnt's nit so,</l>
            <l>'s seig e chräftig Wort, das Hephata, seit er, vom Himmel.</l>
            <l>Jo, 's mueß chräftig si! I möcht's wol au nemol höre,</l>
            <l>hani denkt, und woni's denk, se frogt er: »Und tönt's nit,</l>
            <l>wome numme lost, an allen Enden und Orte</l>
            <l>und uf alle Matte, in alle menschliche Herze?</l>
            <l>Stöhnt emol im Winter ufs Feld und lueget wie's ussieht!</l>
            <l>Alles isch harte Stei, und alli Pflanze vertrochnet,</l>
            <l>alli Bäch sin gfroren, und mühsam dreiht si no's Mühlrad,</l>
            <l>alli Fenster verschlossen und alli Türe mit Strau deckt,</l>
            <l>und kei Trostle singt, ke Summervögeli sunnt si;</l>
            <l>'s isch scho Liechtmeß – 's wird nit anderst, – d' Fasten isch au do</l>
            <l>und me meint, es blib jez so, und weiß em nit z'helfe,</l>
            <l>bis im Merz en andere chunnt, und ›Hephata‹ usspricht:</l>
            <l>›hephata, tue dich auf!‹ – ›Wie weiht der Tauwind so lieblig‹,</l>
            <l>seit der Vater zum Suhn, wo uffe Stauffemer Mert chunnt,</l>
            <l>und chnüpft's Brusttuch uf. ›Wie wird der Bode so lucker,</l>
            <l>los, wie's rieslet und tropft, und lueg do, wie alles so grün wird!‹</l>
            <l>Und deheim seit d'Mutter: ›Gang Töchterli weidli ans Fenster,</l>
            <l>loß der Früeihlig in d'Stuben und sag em fründli Gottwilche,</l>
            <l>und lönt d'Schöfli us, der Hirt fahrt ebe durs Dorf ab.‹</l>
            <l>Jez chunnt alles in Trieb und schießt in heimlige Chnospen</l>
            <l>in de Gärten am Hag und an de laubige Bäume;</l>
            <l>und der Vogel, wo vor churzem d'Wegstür nit gha het,</l>
            <l>isch e riche Ma, und het in alle Reviere</l>
            <l>Würmli uf der Weid, uf alle Bündtene 's Zehntrecht,</l>
            <l>het si eige Huus und Hof; die flißigi Huusfrau</l>
            <l>baut e Bettli dri, und wemme näume derzu chunnt,</l>
            <l>nei, se bhüetis Gott, was lit im Bettli verborge:</l>
            <l>goldni Eili rund und chli, mit Düpflene gsprenklet.</l>
            <l>Was isch in de Chnospe, was isch im Eili verborge?</l>
            <l>Niemes weißt's und niemes luegt und nieme cha's uftue;</l>
            <l>'s Vögeli selber it, doch sizt es geduldig und wartet,</l>
            <l>bis die Stimm vom Himmel chunnt und ›Hephata‹ usspricht.</l>
            <l>Und es tönt jez Tag und Nacht und Sunntig und Werchtig:</l>
            <l>›hephata, tue dich auf!' und alli höre's und folge;</l>
            <l>und me het nit Auge gnug zum freudige Bschaue;</l>
            <l>'s hangt an alle Hürsten, an alle luftige Bäume,</l>
            <l>'s duftet in alle Gärten und stoht in prächtige Gstalte.</l>
            <l>Goldeni Chäfer schwirre. Sie hen das Hephata au ghört.« –</l>
            <l>Druf lengt der Pfarer in Sack und nimmt e Prisen und schnupften</l>
            <l>und luegt no nem Stundeglas und pöpperlet wieder –</l>
            <l>»hephata, tue dich auf!« – – – – –</l>
          </lg>
        </lg>
      </div>
    </body>
  </text>
</TEI>
