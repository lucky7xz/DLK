<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">38. Dat Johrmark</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">22</measure>
        <measure type="verses">1336</measure>
        <measure type="verses_per_stanza">1-62 2-27 3-16 4-4 5-4 6-4 7-126 8-101 9-58 10-111 11-155 12-62 13-27 14-16 15-4 16-4 17-4 18-126 19-101 20-58 21-111 22-155</measure>
        <measure type="syllables">11620</measure>
        <measure type="tokens">9218</measure>
        <measure type="characters">47072</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>38. Dat Johrmark</head>
          <lg rhyme="unknown" type="stanza">
            <l>»je Mudder, 't is woll an de Tid,</l>
            <l>Dat Fritz sick in de Welt ümsüht.</l>
            <l>Hei bliwwt süs heil un ganz perdollsch«,</l>
            <l>Seggt Bur Swart tau sine Ollsch,</l>
            <l>»süh, morg'n is Johrmark in de Stadt,</l>
            <l>Dor künn hei sick denn mal eins wat</l>
            <l>Versäuken un de Kauh verköpen</l>
            <l>Un up den Mark en beten rümmer ströpen;</l>
            <l>Denn Viehsionochnomi un stolzen Dünkel</l>
            <l>Un ok Kultur der Welt mit mang –</l>
            <l>Wer </l>
            <l>De bliwwt en Klas sin Leben lang.«</l>
            <l>»mit de drei Ding', dor hest du recht«,</l>
            <l>Seggt Mutter Swartsch, »dat heww ick ümmer seggt.</l>
            <l>Doch kik em an. Süh! Viehsionochnomi, de hett'e;</l>
            <l>Von Mul un Näs' ganz nüdlich lett'e.«</l>
            <l>»ih ja! Dat geiht mit de Viehsionochnomi,</l>
            <l>Hei hett so wat Absonderlichs von mi« –</l>
            <l>Oll Swart, de hadd ganz brandrod Hor</l>
            <l>Un kek mit't ein Og ganz verdwas –</l>
            <l>»mi dücht, hei glikt mi ganz un gor,</l>
            <l>Dat heit, as ick noch jünger was.</l>
            <l>Na, mit den stolzen Dünkel het't kein Il,</l>
            <l>De ward sick finnen mit de Wil,</l>
            <l>Wenn hei man irst de Drittel wohrt,</l>
            <l>De wi för em tausamensport;</l>
            <l>Doch äwerst mit Kultur der Welt,</l>
            <l>Dor is't noch leg mit em bestellt,</l>
            <l>Hei kann noch nich en Spirken sprichen,</l>
            <l>Versteiht noch gor nicks von den Handel</l>
            <l>Un von de Kniffen un de Slichen</l>
            <l>Un führt noch so'n burschen Wandel:</l>
            <l>D'rüm sall hei hüt herinner in de Stadt,</l>
            <l>Dormit hei'n beten plitscher ward. –</l>
            <l>Fritz! Hür, min Sähn, du sallst hüt nah de Stadt</l>
            <l>Un sallst den Strimer uns verköpen.</l>
            <l>Doch irstens will ick di noch wat</l>
            <l>In din Gedächtnis rinner knöpen:</l>
            <l>Drink di nicks unner dine Huw,</l>
            <l>Un spuck de Lüd' nich in de Stuw,</l>
            <l>Wenn di wer grüßt, denn segg 'schön Dank',</l>
            <l>Un fret di nich in Honnigkauken krank!</l>
            <l>Putz mit de Fingern nich de Näs',</l>
            <l>Un gah nich rüm as in den Däs',</l>
            <l>Un Prügeli gah ut den Weg,</l>
            <l>De Katt lickt di nich af de Släg.</l>
            <l>Un 'n beten ok in acht di nimm,</l>
            <l>Un lop kein lütte Kinner üm,</l>
            <l>Un lat di nich von jeden brüden</l>
            <l>Un von den Krabbenwagen äwerführen.«</l>
            <l>»ih, Vader, wat hewwt Ji för Not?</l>
            <l>Ick lat de Botter von dat Brod</l>
            <l>Mi ganz gewiß nich runner nemen.</l>
            <l>Doräwer bruk J' Jug nich tau grämen.</l>
            <l>Ick ward den Strimer woll verköpen,</l>
            <l>Ji brukt mi gor nicks intauknöpen.</l>
            <l>Un denn, von wegen't Näsenputzen,</l>
            <l>Dat brukt Ji gor nich uptaumutzen.</l>
            <l>Ji denkt woll, Ji allein sid klauk?</l>
            <l>Irst nem'ck de Fingern, denn den Dauk,</l>
            <l>Un mit de Släg! Lat sei man kamen!</l>
            <l>Korl Witt un ick, wi holl'n tausamen.«</l>
          </lg>
          <lg rhyme="unknown" type="stanza">
            <l>Hei halt den Strimer ut den Stall,</l>
            <l>Un as de Reis' nu afgahn sall,</l>
            <l>Dunn kümmt de Ollsch herunner von den Bähn</l>
            <l>Un seggt tau em: »Fritz, hür, min Sähn,</l>
            <l>Stek desen Büdel in de Tasch herin,</l>
            <l>Dor is en beten Markgeld in,</l>
            <l>Dat heww ick mi för Speck un Eier sport,</l>
            <l>Un bring mi mit en beten Snuwtoback,</l>
            <l>Un mak dorvon man keinen Snack,</l>
            <l>Dat Vader sick nich dorvör wohrt.«</l>
            <l>Na, Fritz un Strimer, de gahn furt,</l>
            <l>Un as sei kamen ut den Urt,</l>
            <l>Findt sick denn Korl Witt ok in,</l>
            <l>De ok will in de Stadt herin.</l>
            <l>»hür, Fritz«, seggt Korl, »hüt ward't en Lewen!</l>
            <l>Wo will'n wi in den Honnigkauken freten!</l>
            <l>Wat hett di Mudder Markgeld gewen?«</l>
            <l>»oh, 't is nich vel, 't is man en beten;</l>
            <l>Un mit den Honnigkauken – ne, dat lat man sin!</l>
            <l>Denn wenn ick hüt nich recht manierlich bün,</l>
            <l>De Oll lett mi sindag' nich wedder rin.«</l>
            <l>»na, äwer Spickaal!« seggt Korl Witt,</l>
            <l>»un dortau Syrupsstuten beten!</l>
            <l>So'n Spickaal, Fritz, de geiht dormit;</l>
            <l>Wo will'n wi in den Spickaal freten!«</l>
            <l>»dat geiht!« seggt Fritz, »dor hest du recht,</l>
            <l>Von Spickaal hett de Oll nich seggt!«</l>
          </lg>
          <lg rhyme="unknown" type="stanza">
            <l>Sei kamen nu tau Stadt herin.</l>
            <l>Fritz bliwwt tauirst bi sine Kauh.</l>
            <l>De Köpers kamen af un tau</l>
            <l>Un fragen, wat de Pris süll sin.</l>
            <l>Fritz föddert stracks teihn Daler mihr,</l>
            <l>As wat de Strimer kosten süll.</l>
            <l>De Köpers gahn un swigen still.</l>
            <l>Wenn Strimer doch verköfft irst wir!</l>
            <l>Dunn kümmt Korl Witt, em aftaulösen,</l>
            <l>Un hei kann nu herümmer däsen,</l>
            <l>Hei kann nu gahn, wohen hei will.</l>
            <l>Irst steiht hei bi 'ne Ördel still</l>
            <l>Mit eine schöne Mordgeschicht,</l>
            <l>Wotau en gruglich Lied würd sung'n.</l>
            <l>De Kirl was hellsch bi Stimm un Lung'n,</l>
            <l>Un't Wiw, dat sung just ok nich slicht:</l>
          </lg>
          <lg rhyme="unknown" type="stanza">
            <l>War einst ein alter Greiser,</l>
            <l>Woll an die siebzig Jahr;</l>
            <l>Der Satan tät ihn reizen,</l>
            <l>Er tät 'ne böse Tat:</l>
          </lg>
          <lg rhyme="unknown" type="stanza">
            <l>Das Haus tät er anstecken</l>
            <l>Bei seinem eignen Sohn.</l>
            <l>Oh, wie viel Dampf und Schrecken!</l>
            <l>Und wie viel Dampf und Rauch!</l>
          </lg>
          <lg rhyme="unknown" type="stanza">
            <l>Die Magd aus ihrer Kammer</l>
            <l>Lief wohl zur Tür heraus;</l>
            <l>Doch oh, entsetzlich Jammer!</l>
            <l>Die Türe wollt nich auf.</l>
          </lg>
          <lg rhyme="unknown" type="stanza">
            <l>Un so gung't noch en Strämel wieder.</l>
            <l>Na, as hei naug hadd von de Lieder</l>
            <l>Un as em dat nich mihr gefehl,</l>
            <l>Besach hei sick den Apen, Born un Kamel.</l>
            <l>»ne, kik, de Ap! Wo'st mäglich in de Welt!</l>
            <l>Wat makt de Minsch doch all för't Geld!«</l>
            <l>De lütte Ap, dat lütte Dirt,</l>
            <l>Dat is allein dat Geld all wirt,</l>
            <l>Un dit geiht all binah ümsünst.</l>
            <l>De Dire maken ehre Künst.</l>
            <l>Tauletzt röppt noch ganz lud de Mann:</l>
            <l>»will einer von die Herrschaftlichkeiten</l>
            <l>Noch mal auf das Kamel rum reiten,</l>
            <l>Der fürcht' sich nich un komm heran!</l>
            <l>Na, du, mein Sohn«, hir wend't hei sick an Fritzen,</l>
            <l>»willst du vielleicht einmal drauf sitzen?«</l>
            <l>»je«, seggt uns' Fritz, »je, kann hei mi ok dragen?</l>
            <l>Denn wull 'ck't woll dauhn, denn wull 'ck't woll wagen.«</l>
            <l>Na, dat Kamel, dat kümmt un leggt sick dal,</l>
            <l>Un unser Fritz, de Düwel hal!,</l>
            <l>De klaspert up dat Dirt herup</l>
            <l>Un sitt dor baben as 'ne Pupp.</l>
            <l>De Deutsching, ne! wo geiht dat nett!</l>
            <l>Un wo dat unsern Fritzen lett! –</l>
            <l>Nu kümmt de Ap! Nu paßt mal up!</l>
            <l>De springt ok up't Kamel herup,</l>
            <l>Un von't Kamel springt hei up Fritzen.</l>
            <l>»wat sall dat wesen? Lat de Witzen!«</l>
            <l>De Ap fängt nu em an tau taren</l>
            <l>Un em in dat Gesicht tau klaren</l>
            <l>Un nimmt em von den Kopp de Mütz.</l>
            <l>»verfluchtes Ding!« röppt unse Fritz.</l>
            <l>Je ja, je ja! De Ap, de nimmt s' un smit s'</l>
            <l>In einen Hümpel Jung's herinner</l>
            <l>Un fängt nu an em sinen Kopp tau lusen</l>
            <l>Un in de roden Hor herüm tau plusen,</l>
            <l>Un dat Kamel, dat löppt nu swinner.</l>
            <l>Uns' Fritz, de will dat Dings nu packen</l>
            <l>Un grippt sick hin'n nah sinen Nacken,</l>
            <l>Rutsch! sitt dat Ding em up de Näs'</l>
            <l>Un giwwt em dor en baschen Kes',</l>
            <l>Un wenn hei'n hir nu will beluren,</l>
            <l>Rutsch! sitt hei wedder acht're Uhren.</l>
            <l>»herun mit di un lat din Heweln!«</l>
            <l>Ratsch, bitt de Ap em up de Knäweln.</l>
            <l>Hei lus't un plus't,</l>
            <l>Hei ritt un bitt,</l>
            <l>Hei nart un tart,</l>
            <l>Hei wippt un knippt,</l>
            <l>Un uns' Fritz Swart,</l>
            <l>De grippt un grippt</l>
            <l>Bald rechts, bald links,</l>
            <l>Un ümmer flutscht em weg dat Dings,</l>
            <l>Em will dat Gripen nich gelingen,</l>
            <l>Un kann em ok nich von sick bringen.</l>
            <l>Nu fäng't Kamel gor an tau springen,</l>
            <l>Un dunn was't mit de Rüteri</l>
            <l>Von unsen Fritzen ok vörbi.</l>
            <l>Noch einen Sprung, baff! liggt hei 'runner.</l>
            <l>Un't was wohrhaftig gor kein Wunner.</l>
            <l>Wenn jug de Ap hadd in die Fingern beten</l>
            <l>Un in de Hor jug rümmer reten,</l>
            <l>Ji hadd't woll ok nich faster seten. –</l>
            <l>Na gaud! Hei freut sick blot, dat mit den Born</l>
            <l>Hei nicks tau dauhn noch kriggt, un löppt in bloten Horn,</l>
            <l>Denn sine schöne Mütz was furt,</l>
            <l>Un mit 'ne halw geschunn'ne Snut</l>
            <l>Ut de verfluchte Baud herut.</l>
            <l>»dat«, seggt hei, »hett mi schön belurt!</l>
            <l>Na, </l>
            <l>För't tweitemal, dor segg ick gaud.«</l>
            <l>Hei köfft sick nu en nigen Haut</l>
            <l>Un ward up't Mark herümmer gapen.</l>
            <l>So kümmt hei endlich nah 'ne Stell,</l>
            <l>Dor küselt sick 'ne Karessell.</l>
            <l>Un as hei steiht un kickt dat an,</l>
            <l>Dunn kümmt nah em en Mann heran,</l>
            <l>De seggt tau em: »Na, Sähn, wo wir't?</l>
            <l>Hir steiht just noch en leddig Pird.</l>
            <l>Du, glöw ick, wardst de Ring' woll drapen.«</l>
            <l>»je«, seggt uns' Fritz, »je, hewwt Ji ok en Apen?«</l>
            <l>»ih, Gott bewohr! Stig du man up!«</l>
            <l>Un Fritz stiggt up de höltern Pupp.</l>
            <l>Tauirst geiht dat so schön un sacht,</l>
            <l>Dat unse Fritz vör Wäldag lacht,</l>
            <l>Wil dit vel beter em gefehl</l>
            <l>As up dat niderträchtige Kamel.</l>
            <l>Doch as de Sak recht in den Swung'n,</l>
            <l>Dunn kart de Düwel einen Jung'n</l>
            <l>Heranner an den Kreis ganz dicht,</l>
            <l>De snirt't em grad in dat Gesicht,</l>
            <l>Un ümmer, wenn hei makt en Bogen,</l>
            <l>Denn snirt't de Jung' em in de Ogen.</l>
            <l>»entfahmte Släks, nu heww ick't satt!</l>
            <l>Lettst du mi, Slüngel, nich in Rauh!«</l>
            <l>De Bengel, de snirt't ümmer tau</l>
            <l>Un snirt't em as 'ne Katt so natt.</l>
            <l>»na«, seggt hei, as hei runner steg</l>
            <l>Un as de Jung' taum Düwel was,</l>
            <l>»hüt geiht mi allens schön verdwas!</l>
            <l>Nu fehlt man blot, ick kreg noch Släg</l>
            <l>Un kreg den Strimer nich verköfft,</l>
            <l>Denn hadd ick makt en gaud Geschäft.</l>
            <l>Ih! wat sall ick mi hir noch argern?</l>
            <l>Ne! Leiwerst gah'ck nah Bäcker Bargern.«</l>
            <l>Hei köfft sick nu en schönen Aal</l>
            <l>Un set't sick bi den Bäcker dal</l>
            <l>Un lett sick 'n Pegel Bramwin geben</l>
            <l>Un fängt nu lustig an tau lewen,</l>
            <l>Un as hei drunken hadd en lütten,</l>
            <l>Dunn gung hei hen nah Korl Witten.</l>
            <l>»na, Korl, wo steiht't, hest all verköfft?«</l>
            <l>»ick mag ok jo! Bi de oll Klatsch</l>
            <l>Ward mi de Tid all lang nahgraden,</l>
            <l>De ganze Handel geiht verdwatsch!«</l>
            <l>»na, hett di einer denn wat baden?«</l>
            <l>»ih, Gott bewohr! Wer ward </l>
            <l>En Stein üm'n Hals un denn versöpen!</l>
            <l>Dat wir dat Best för't olle Veih,</l>
            <l>Dor kemen woll en twei un drei,</l>
            <l>De deden nah den Pris mi fragen,</l>
            <l>Doch keiner wull den Handel wagen.«</l>
            <l>»je, hür mal, Brauder«, seggt uns' Fritz,</l>
            <l>»verköpen möt ick s' ahn Perdon,</l>
            <l>Verköpen möt'ck s'«, röppt hei in Hitz,</l>
            <l>»ick krig tau Hus süs Hunnenlohn!«</l>
          </lg>
          <lg rhyme="unknown" type="stanza">
            <l>Un as sei noch doräwer reden,</l>
            <l>Dunn kümmt en Jud herannetreden.</l>
            <l>Up sinen Puckel hadd hei'n Packen</l>
            <l>Un einen Kasten up den Nacken,</l>
            <l>Dorinner lag so allerhand:</l>
            <l>Pitschaften, Brillen, gräunen Band,</l>
            <l>Sneebarger Snuwtoback un blanke Knöp.</l>
            <l>»nu?« seggt hei, »nu? Wüll'n Sie verkaufen denn die Kuh?«</l>
            <l>»wat willst mi geben, wenn'ck s' verköp?«</l>
            <l>Fröggt Fritz. – »Wie haißt? Das olle Dirt?</l>
            <l>Wie kann ich machen drauf en Schmuh,</l>
            <l>Wenn's morgen früh mir ist krepiert?«</l>
            <l>»so licht geiht ehr nich ut de Aten.</l>
            <l>Ick will s' di ok för fiwuntwintig laten.«</l>
            <l>»ai waih geschrie'n! Wos denken Sie?</l>
            <l>'s sein schlechte Szaiten for die Küh.</l>
            <l>Wenn ich de zwanzig Toler nu bezohl,</l>
            <l>Wo bleibt denn da mein Rebbes wohl?«</l>
            <l>»ick heww«, seggt Fritz, »verstah mi recht,</l>
            <l>Ick heww von fiwuntwintig seggt.«</l>
            <l>»wie haißt? Mit so'ne junge Lüd, mit so'ne heft'ge,</l>
            <l>Wie süll ich machen da Geschäftche? –</l>
            <l>Ick will Se segg'n wat in Vertrugen;</l>
            <l>Un wenn ick segg Se wat, drup kän'n Se Hüser bugen.</l>
            <l>Mi dücht, ick süll Se kenn'n? – Wil </l>
            <l>Will ick versünn'gen mi an Fru un Kind</l>
            <l>Un will Se gewen twintig Daler K'rant,</l>
            <l>Nu schlagen S' in! Dor is de Hand!«</l>
            <l>As hei so redt, dunn kümmt en annern Jud heran,</l>
            <l>De treckt em an den Rock un stött em an</l>
            <l>Un seggt tau em: »Nu, Schmulche, halt mal still,</l>
            <l>Ich will mer kofen erscht 'ne Brill.«</l>
            <l>Un dormit söcht hei sick 'ne Brill herut</l>
            <l>Un paßt sei sick up sine Snut.</l>
            <l>So'n richt'gen Näsenklemmer wir't</l>
            <l>Un paßt, as wenn sei tau de Snut hadd hürt,</l>
            <l>Un sößteihn Gröschen süll sei kosten.</l>
            <l>Hei handelt irst noch üm den Posten,</l>
            <l>Un as hei sei för'n halwen Daler kriggt,</l>
            <l>Dunn sett hei sick dat Dings in dat Gesicht,</l>
            <l>Seggt dunn: »Adjüs!« un geiht de Strat hendal.</l>
            <l>»ick dauh't«, seggt sachten Fritz tau Korl Witten,</l>
            <l>»wat sall ick länger mit dat Dirt noch sitten?</l>
            <l>Ick lat s' em för den Pris, de Düwel hal! –</l>
            <l>Na, hür mal, Jud«, seggt hei dann lud,</l>
            <l>»denn treck mal dinen Büdel 'rut;</l>
            <l>Min olle Strimer is verköfft.«</l>
            <l>»mein Gott, wie hastig! Das Geschäft«,</l>
            <l>Seggt nu de Jud, »is noch in vullen Gang,</l>
            <l>Sünd wir aach handelsains, so is doch lang</l>
            <l>Noch nicht die Zahlung festgestellt.</l>
            <l>Ich hob kain bores Geld,</l>
            <l>Se müssen sich bequemen</l>
            <l>Un müssen vor den Pris sich Woren von mir nemen.«</l>
            <l>»nu, dit wir nett!« seggt Fritz, »nich wohr?</l>
            <l>Du meinst, ick süll am En'n noch gor</l>
            <l>Mit Brillen un mit gräunen Band</l>
            <l>Herüm hausieren in dat Land?«</l>
            <l>»je, Fritz, ick ded't«, seggt Korl Witt,</l>
            <l>»bringst du den Strimer wedder mit</l>
            <l>Un is de Handel di nich glückt,</l>
            <l>De Oll ward heil un ganz verrückt.«</l>
            <l>»je, Korl, ick bidd di doch üm Moses willen,</l>
            <l>Wat säl wi woll mit all de Brillen?«</l>
            <l>»ih, dat is so gefährlich nich.</l>
            <l>Ick ded't gewiß, denn hadd'ck doch wat.</l>
            <l>De meisten kannst du sicherlich</l>
            <l>Hir glik verköpen in de Stadt,</l>
            <l>Un ein, de legg man glik taurügg,</l>
            <l>Uns' olle Smädfru köfft sei sich.«</l>
            <l>»ih, Korl, ih, gah doch mit din Brillen!</l>
            <l>Wat wi woll mit de Dinger süllen?«</l>
            <l>»je, Fritz, ick ded't, wat kann dat schaden?</l>
            <l>Du hest doch sülwsten hürt, dat em de anner</l>
            <l>För't Stück en halwen Daler baden.</l>
            <l>Na, denn dücht mi, denn kann'e</l>
            <l>Doch gor nicks an verluren warden.</l>
            <l>Ick let en föftig Stück mi gewen,</l>
            <l>Denn hadd'st du grad din fiwuntwintig.</l>
            <l>Un denn dat anner? Na, dat find't sick!«</l>
            <l>»je, Korl, ick heww doch mine Grillen.</l>
            <l>Recht hest du, dat's gewiß,</l>
            <l>Doch süh, mi dücht, dat is</l>
            <l>Doch gor tau wunnerlich! 'ne Kauh för föftig Brillen!«</l>
            <l>»je nu, 'ne Kauh! De süppt un frett,</l>
            <l>So as du kümmst dormit nah Hus;</l>
            <l>De Brillen warden in den Kuffert set't</l>
            <l>Un freten di ok nich 'ne Lus.«</l>
            <l>»dor hest du wedder recht, dat Fauder is uns knapp,</l>
            <l>De Brillen sett wi in dat Schapp. –</l>
            <l>Na, Jud! Dat ick den Handel slut,</l>
            <l>Krig mal en föftig Stück herut.«</l>
            <l>De Jud, de makt noch irst Sperenzen,</l>
            <l>Dat dat tau vel an Brillen wir;</l>
            <l>Doch Korl, de deiht den Juden stenzen,</l>
            <l>Un endlich is de Handel glatt un schir.</l>
            <l>De Jud giwwt Fritzen föftig von de Brillen</l>
            <l>Un för sin Moder noch drei Pack</l>
            <l>Von den Sneebarger Snuwtoback,</l>
            <l>Un denn möt hei ehr noch tau Willen</l>
            <l>Drei Buddel Rodwin Winkop gewen.</l>
          </lg>
          <lg rhyme="unknown" type="stanza">
            <l>»nu will'n wi mal ens lustig lewen,</l>
            <l>Nu will'n wi drinken!« seggt Korl Witt,</l>
            <l>As hei in't Wirtshus mit de annern</l>
            <l>So bi de Rodwinbuddel sitt,</l>
            <l>»un nahsten will w' en beten rümmer wannern.«</l>
            <l>Doch Fritz, de hett so sine Grillen,</l>
            <l>Hei denkt noch ümmer an die Brillen</l>
            <l>Un an dat olle Beist von Klatsch,</l>
            <l>Sin Handel dünkt em 'n beten dwatsch.</l>
            <l>»kumm, Brauder Fritz, kumm, lat de Grillen!</l>
            <l>Dat lat man sin, lat em man gahn!</l>
            <l>De Dinger kän'n in Pris upslahn,</l>
            <l>De Dinger känen hellschen stigen,</l>
            <l>Du kannst för't Stück en Daler krigen.«</l>
            <l>Un unse Fritz, de glöwt dit Läuschen</l>
            <l>Un lett sick richtig ok begäuschen</l>
            <l>Un drinkt sick einen unn're Huw.</l>
            <l>De Jud, de drückt sick sachten ut de Stuw</l>
            <l>Un leddt mit sinen Strimer furt.</l>
            <l>Un as dat noch en beten durt,</l>
            <l>Dunn heww'n de Bengels ok de Buddel ut</l>
            <l>Un gahn all beid nu nah de Strat herut.</l>
            <l>Sei gahn nu rüm in ehren Däs'</l>
            <l>Un warden nu, sei will'n sick ok wat tügen,</l>
            <l>Ein jeder eine Brill herute krigen,</l>
            <l>De setten sei up ehre Näs'</l>
            <l>Un lopen hir en Baudenstaken üm,</l>
            <l>Dor lopen s' in de Pött herin,</l>
            <l>Un nahsten hadd dat keiner dahn,</l>
            <l>Doch wil't binah nu düster all,</l>
            <l>So will'n sei ok taum Danzen gahn.</l>
            <l>Sei kamen nah en Schausterball,</l>
            <l>Dor was dat denn gefährlich fin:</l>
            <l>En jede Dirn, de heit Mamsell,</l>
            <l>Un wer dor tüschen mang wull sin,</l>
            <l>De mellt sick bi den Oltgesell.</l>
            <l>Dit was uns' Bengels nich bekannt,</l>
            <l>Sei dachten so, dat wir man so as ümmer,</l>
            <l>Sei langten beid 'ne Dam sick von de Wand</l>
            <l>Un swenkten sei en pormal rümmer.</l>
            <l>Un Fritzen müßt dat nu passier'n,</l>
            <l>Dat hei den Oltgesellen sin Likdürn</l>
            <l>Mit sine olle Klorrhack drop.</l>
            <l>Na, dat kunn de nu nich verdragen</l>
            <l>Un ward em acht're Uhren slagen,</l>
            <l>Un as </l>
            <l>Ein slog den Haut em äwer sine Ogen,</l>
            <l>Un twei, de kregen em un togen</l>
            <l>Em buten nah den Vörbähn rut,</l>
            <l>Hir garwten s' em denn orndlich ut</l>
            <l>Un smeten em de Trepp herun.</l>
            <l>Un as hei unnen wedder stunn,</l>
            <l>Dunn kregen s' em, de gor nich weit,</l>
            <l>Wo em geschüht, in't Gnick tau faten</l>
            <l>Un smeten rut em up de Straten,</l>
            <l>Ganz »in der schnellesten Geschwindigkeit«.</l>
            <l>Ja würklich, in en wohren Sus'</l>
            <l>Flog hei herute ut den Hus'.</l>
          </lg>
          <lg rhyme="unknown" type="stanza">
            <l>»wo, Düwel, ne! Wo geiht mi dit?</l>
            <l>Korl! – Korl! Hürst du nich?« seggt Fritz, »Korl Witt!</l>
            <l>Korl! Hürst du nich? So antwurt doch!«</l>
            <l>»wat schrigst du so? Hir ligg ick as 'ne Pogg,</l>
            <l>Hir rechtsch von di, hir in de Pütt,</l>
            <l>Ick flog jo tau Gesellschaft mit.«</l>
            <l>»wo Dunner möt uns dit hir gahn!</l>
            <l>So glupsch un so liktau tau slahn!«</l>
            <l>»ih, dat«, seggt Korl, »dat lat man unnerwegen,</l>
            <l>De Släg, de heww'n w' nu einmal kregen.</l>
            <l>Wat west is, Brauder, dat is west,</l>
            <l>Wenn du man noch din Brillen hest.«</l>
            <l>»gott's Dunner!« röppt uns' Fritz un grippt nu rasch</l>
            <l>In Hast nah sine Kitteltasch,</l>
            <l>»ja, Brauder, ja! De sünd noch hir.«</l>
            <l>»na, denn is't gaud! Wat willst du mihr?</l>
            <l>Lat nu man sin, dat anner ward sick finnen,</l>
            <l>De Släg, de ward wi woll verwinnen;</l>
            <l>De Puckel kümmt woll in de Reih',</l>
            <l>Wenn man de Brillen nich intwei.</l>
            <l>Un, Fritz, nu will'ck di mal wat seggen,</l>
            <l>Nu will'n wi wedder nah den Bäcker gahn</l>
            <l>Un uns noch mal vör Anker leggen;</l>
            <l>Mi is't gefährlich in dat Liw rin slahn,</l>
            <l>Mi is doch justement tau Sinn,</l>
            <l>Ne! grad, as wenn ick rädert bün.«</l>
            <l>»je ja, je ja! Wat seggst von mi?</l>
            <l>Du wirst doch man Bihaspel blot;</l>
            <l>Mi güll de ganze Prügeli,</l>
            <l>Ick kreg de ganze Swerenot!</l>
            <l>Mi heww'n sei niderträchtig drapen;</l>
            <l>Un denn vörhen noch mit den Apen!«</l>
            <l>Sei gahn nu nah den Bäcker rin.</l>
            <l>»na, segg mal, Korl, wat sall't nu sin?</l>
            <l>Ick heww hir noch so'n olle Kräten</l>
            <l>Von Modern in de Westentaschen;</l>
            <l>Ick glöw, 't is gaud, wenn wi en beten</l>
            <l>Den Puckel uns mit Rodwin waschen.</l>
            <l>Doch mit den roden ded'n w' uns all vertüren,</l>
            <l>Wi will'n den witten mal probieren.«</l>
            <l>Na, dat geschüht, sei drinken en por Buddeln</l>
            <l>Mit Zucker von den Franschen ut</l>
            <l>Un faten sick nu unner'n Arm un tuddeln</l>
            <l>Ganz selig ut dat Wirtshus rut.</l>
            <l>Tauirst geiht dat noch tämlich gaud,</l>
            <l>En beten scheif sitt woll de Haut,</l>
            <l>Sei slagen woll tauwilen Rad,</l>
            <l>Doch kam'n sei glücklich ut de Stadt</l>
            <l>Un kam'n ok in den richt'gen Weg herin,</l>
            <l>Blot dat sei in en Graben rinner löpen</l>
            <l>Un sick binah dorin versöpen</l>
            <l>Un, wo en Bom in'n Weg ehr stünn,</l>
            <l>Dat sei em ümmer richtig dröpen.</l>
            <l>»hür, Brauder«, seggt Korl Witt, »wenn nu de Oltgesell</l>
            <l>Hir vör mi stünn up dese Stell ...!«</l>
            <l>»ja, Brauder«, seggt Fritz Swart, »un wenn </l>
            <l>Hir up de Landstrat nu süll drapen ...!«</l>
            <l>»wo wull'n wi sei kalaschen!«</l>
            <l>»dat süll man just so flaschen!</l>
            <l>Von desen Win will wi uns ümmer köpen.«</l>
            <l>»ne, Brauder Fritz, de rod fött bet.«</l>
            <l>»de witt is Baas, wat gelt de Wedd?«</l>
            <l>»vier Gröschen will ick woll an wagen,</l>
            <l>Hir is min Hand un ick gewinn.</l>
            <l>Von unnen up möst du jo slagen,</l>
            <l>Süs sleihst du't nah de Ir herin.«</l>
            <l>So snackten sei un torkelten dörch dick un dünn</l>
            <l>Tausamen nu den Weg entlang.</l>
            <l>Fritz Swart, de würd nu gor tau krank;</l>
            <l>Em würd so wabbelig tau Sinn,</l>
            <l>In sinen Buk, dor güng dat gruglig her:</l>
            <l>De Rod- un Wittwin kregen sick dat Striden,</l>
            <l>De ein, de wull den annern dor nich liden</l>
            <l>Un wull em smiten ut de Dör,</l>
            <l>So as hei sülwsten von den Oltgesellen</l>
            <l>Taum Dings herute smeten was.</l>
            <l>De Win, de kreg sick irst dat Schellen,</l>
            <l>Sei kemen beid sick hellischen verdwas,</l>
            <l>Un wohrt nich lang', dunn kregen s' sick dat Slagen;</l>
            <l>De Wittwin kreg den Rodwin bi den Kragen</l>
            <l>Un smet em richtig ut de Dör.</l>
            <l>»korl Witt!« röppt Fritz, »kik hir mal her!</l>
            <l>Ick, Brauder, heww de Wedd gewunnen;</l>
            <l>De witt is Herr, de rod liggt unnen;</l>
            <l>Kik hir man blot up mine West.</l>
            <l>De Wittwin, Korl, is doch de best.«</l>
            <l>Na, Korl wull dat tauirst nich glöwen,</l>
            <l>Doch müßt hei sick gefangen gewen,</l>
            <l>As hei irst de Bescherung sach.</l>
            <l>Sei gung'n nu wedder furt en Flag,</l>
            <l>Un Fritzen drömt von'n nattes Johr.</l>
            <l>Hei dacht so, wat sin Vader woll</l>
            <l>Tau sinen Brillenhandel säd.</l>
            <l>»korl«, seggt hei, »weißt d'! Ick glöw, de Oll,</l>
            <l>De makt hüt abend grot Ravasch,</l>
            <l>Nu, Brauder, hür up mine Bed</l>
            <l>Un kumm mit rin, allein heww ick kein Krasch,</l>
            <l>So fürcht't ick mi noch ni in minen Lewen,</l>
            <l>Kumm du mit rin un segg em ok den Grund!«</l>
            <l>»ih, wat!« seggt Korl, »süh, Murrjahn müßt sick gewen,</l>
            <l>Un Murrjahn was en ollen Hund.</l>
            <l>Denn ward de Oll sick ok woll schicken möten,</l>
            <l>Du möst man vör den Kopp em stöten.</l>
            <l>Du möst man an tau räsonieren fangen,</l>
            <l>Dann sallst mal seihn, denn ward em bangen.</l>
            <l>Un wenn dat all nich helpen will,</l>
            <l>Denn raup du man de Ollsch tau Hülp,</l>
            <l>De set't em doch tauletzt 'ne Brill</l>
            <l>Up sine olle, dicke Stülp.«</l>
            <l>Un as hei desen Rat em gaww,</l>
            <l>Dunn peikt Korl Witt ganz sachten af.</l>
          </lg>
          <lg rhyme="unknown" type="stanza">
            <l>Na, Fritz kümmt rin. »Gu'n Abend, Vader!«</l>
            <l>»wo Düwel, Jung', wo sühst du ut?</l>
            <l>Letst du di in de Stadt tau Ader?</l>
            <l>Jung', hett viellicht di blött de Snut?«</l>
            <l>»ne, Vader, ne! Dat heww'n Ji doch nich drapen:</l>
            <l>Dat dicke Og is von den Oltgesell,</l>
            <l>Dat an de Näs' is von den Apen,</l>
            <l>Un dat ick kläternatt, is von dat Karessell,</l>
            <l>Un wat Ji up min West hir seiht un wat</l>
            <l>Binah as idel Blaud süht ut,</l>
            <l>Dat is kein Blaud, dat is man, dat</l>
            <l>De Witt den Roden smet herut.«</l>
            <l>»wat sall de Oltgesell? Wat sall de Ap?</l>
            <l>Wat sall de Witt und Rod? Du Schap?</l>
            <l>Von all dat, wat du seggst, geföllt</l>
            <l>Mi nich en Wurd! Is dat Kultur der Welt?</l>
            <l>Heww ick </l>
            <l>»ih, Vader«, seggt de Jung un drückt</l>
            <l>De Schachteln mit den Snuwtoback</l>
            <l>Sin Moder in de Hand herin,</l>
            <l>»ih, Vader, makt doch nich en Snack,</l>
            <l>Dat is vörbi, lat't dat man sin.«</l>
            <l>»sick dor mit Takel rüm tau slahn! –</l>
            <l>Wo is't denn mit den Handel gahn?«</l>
            <l>»wo? Mit den Handel? Meint Ji mit de Kauh?</l>
            <l>Ih, dat güng ganz natürlich tau.«</l>
            <l>»wat hest du vör de Kauh denn kregen?«</l>
            <l>»kregen? – Na, seggt doch, Vader, mal von wegen</l>
            <l>Jug Ogen, warden de all swack?</l>
            <l>Seggt, kän'n Ji dichting bi noch seihn?«</l>
            <l>Un dorbi pedd't hei Modern up de Bein,</l>
            <l>Un Moder, de den Snuwtoback</l>
            <l>All heimlich in de Eck probiert</l>
            <l>Un spört, dat dat wat Gaudes was,</l>
            <l>De markt denn glik, dat Fritzen wat passiert,</l>
            <l>Un mengt sick nu herinner in den Snak.</l>
            <l>»ih, Gott bewohr, hei kickt verdwas</l>
            <l>Un kickt nich äwer sinen Meß,</l>
            <l>Hei is en ollen blinnen Heß.«</l>
            <l>»na, Vader, ick heww hir Jug bröcht 'ne Brill,</l>
            <l>So schön, as sei tau krigen was.</l>
            <l>Nu paßt mal up, un holl't mal still</l>
            <l>Un kikt mal nipping dörch dat Glas!«</l>
            <l>Hei paßt un paßt, dat Ding, dat will nich hacken,</l>
            <l>Den Oll'n sin Näs' sitt mang de Backen</l>
            <l>Un was so dick un was so lütt,</l>
            <l>So dat de Brill stets runner glitt.</l>
            <l>Fritz halt 'ne anner ut de Tasch herut.</l>
            <l>»so, Vader, nu holl't her de Snut,</l>
            <l>Nu will wi des' mal upprobieren,</l>
            <l>De ward woll passen ganz genau.«</l>
            <l>»jung'«, säd de Oll, »kannst du nich hüren?</l>
            <l>Ick frag, wat kregst du vör de Kauh?«</l>
            <l>Doch Fritz, de lett sick gor nich stüren,</l>
            <l>Hei halt de drüdd, hei halt de virt',</l>
            <l>De warden ok em upprobiert,</l>
            <l>Doch up den Ollen sinen lütten,</l>
            <l>Vergrützten Däwk dor wull kein sitten.</l>
            <l>Un wil hei en Dwaskiker was,</l>
            <l>Kek hei mit't eine Og stets äwer't Brillenglas.</l>
            <l>»jung'«, seggt hei arg, »lat mi in Rauh,</l>
            <l>Un segg, wat kregst du för de Kauh?«</l>
            <l>Doch Fritz probiert noch ümmer tau</l>
            <l>Un paßt em up de föftig Stück,</l>
            <l>Doch sitt nich ein recht up den Schick;</l>
            <l>Un as hei hett dat Stück utäuwt,</l>
            <l>Dunn seggt hei trurig un bedräuwt:</l>
            <l>»ne! Vader, ne! Dit is verge's,</l>
            <l>Ji hewwt för Brillen keine Näs'!«</l>
            <l>»jung'«, säd de Oll un kreg den Jung'n tau faten,</l>
            <l>»meinst du, ick sall mi brüden laten?</l>
            <l>Wat sall dat mit de Brillen heiten?</l>
            <l>Wat kregst du för de Kauh? Dat will ick weiten!</l>
            <l>Willst du mi glik de Wohrheit seggen?</l>
            <l>Sünst lat ick di Kranzhäster scheiten!«</l>
            <l>Nu ward sick Mudder twischen leggen.</l>
            <l>»wat hett dat lütte Kind di dahn?«</l>
            <l>(fritz was so'n Slaps von twintig Johr.)</l>
            <l>»willst du mi hir den Jungen slahn?</l>
            <l>Dat süll noch fehlen! Gott bewohr!«</l>
            <l>»jung', antwurt! Oder ick slah tau,</l>
            <l>Un segg, wat kregst du för de Kauh?«</l>
            <l>»ach, Vader, wenn Ji't weiten willen,</l>
            <l>Ick kreg för Strimern all de Brillen.«</l>
            <l>»de Brillen? Wat?« seggt Vader Swart</l>
            <l>Un denkt, de Jung', de hett em nart,</l>
            <l>Un lett em los un kikt em an,</l>
            <l>»dor trett ein'n jo de Ahnmacht an!</l>
            <l>Man müggt sick all de Hor utriten</l>
            <l>Un sine eigne Näs' afbiten;</l>
            <l>Ick bidd jug doch üm Gottes willen –</l>
            <l>Min schöne Strimer för de Brillen!«</l>
            <l>»ih, Vader, swig doch!« seggt de Ollsch</l>
            <l>Un schüwwt sick twischen em un Fritzen,</l>
            <l>»wat willst du di dorbi verhitzen?</l>
            <l>Blot di 'ne Freud tau maken, hett hei't dahn.</l>
            <l>Un du willst mi dat Kind hir slahn?</l>
            <l>Kann hei dorför, dat s' em bedrogen?</l>
            <l>Wat geihst nich sülwst hen, olle Nusseljochen?«</l>
            <l>»holt't Mul mit dinen dwatschen Snack,</l>
            <l>Süs kam'ck di sülwst noch up dat Dack!«</l>
            <l>»so? Seiht! – Ih, dat wir schön!</l>
            <l>Mi un dat Kind, dat wullst du slagen? –</l>
            <l>Swig reining still, rohr nich, min Sähn! –</l>
            <l>Ick will di up min ollen Dagen</l>
            <l>Noch gaud naug wisen, wat 'ne Hark.</l>
            <l>Entfahmte Voßkopp! Slah mal tau!</l>
            <l>Irst schickst du dat unmünn'ge Kind tau Mark,</l>
            <l>Dat hei verhandeln sall de Kauh,</l>
            <l>Un wenn hei di denn is tau Willen</l>
            <l>Un bringt en föftig schöne Brillen</l>
            <l>För de oll Klatsch, denn makst du uns Spermang?</l>
            <l>Kumm her, du nakte Kirl! Kumm ran!</l>
            <l>Du Jammerlappen wullst mi slagen,</l>
            <l>Den ick ded in min jungen Dagen</l>
            <l>Oft mit en rugen Hanschen jagen?</l>
            <l>Wat kann dat Kind dorvör, du olle Strick,</l>
            <l>Dat dine Näs' hett keinen Schick?</l>
            <l>Segg, kann dat Kind dorvör, dat di de Brillen</l>
            <l>Up dine dicke Snut nich sitten willen?</l>
            <l>Un dorvör willst du slagen mi dat Gör</l>
            <l>Un makst so'n grugliches Gewes'?«</l>
            <l>»ja, Vader, wat kann ick dorvör,</l>
            <l>Dat Ji för Brillen keine Näs'?«</l>
            <l>»na«, seggt oll Swart, »na, dit's doch stark!</l>
            <l>As wenn ick schüllig an den Handel wir.</l>
            <l>Ick schick em blot hen nah den Mark,</l>
            <l>Dat hei Kultur der Welt dor lihr,</l>
            <l>Un hei bringt mi taurügg en Hümpel Brillen!«</l>
            <l>»ih, Vader«, seggt de Ollsch, »wat di inföllt!</l>
            <l>Wat nennst du denn Kultur der Welt?</l>
            <l>Kik blot mal unsen Preister an,</l>
            <l>Dat is gewiß en finen Mann</l>
            <l>Un hett Kultur der Welt, so vel hei will,</l>
            <l>Geiht </l>
            <l>Un unsen Eddelmann sin olle Swester,</l>
            <l>Uns' Amtsverwalter, sülwst uns' Köster,</l>
            <l>Kort all'ns, wat wat bedüden will,</l>
            <l>Dat dröggt jetzunder ok 'ne Brill,</l>
            <l>Un allens, wat för vörnem gelt,</l>
            <l>Geiht mit 'ne Brill stolz upgemutert.«</l>
            <l>»ja, Vader, üm Kultur der Welt</l>
            <l>Heww ick de Brillen för Jug schutert.«</l>
            <l>Oll Swart, de kratzt sick in den Kopp;</l>
            <l>Em is binah tau Maud, as ob</l>
            <l>Sei em taum Naren hewwen deden.</l>
            <l>»na, Vader«, seggt de Ollsch, »büst nu taufreden?</l>
            <l>Is nu nich allens will un woll?«</l>
            <l>»dat kann ick just nich seggen«, seggt de Oll,</l>
            <l>De Sak is uter allen Spaß;</l>
            <l>De Dinger sünd mi gor nich mal tau Paß.</l>
            <l>Taufreden? – Ne! Dat ick nich wüßt.</l>
            <l>Taufreden? – Ne! Denn müßt ick leigen!</l>
            <l>Hei hadd mi ok de Näs' mitbringen müßt,</l>
            <l>De em de Brillenjud ded dreigen.«</l>
          </lg>
          <lg rhyme="unknown" type="stanza">
            <l>»je Mudder, 't is woll an de Tid,</l>
            <l>Dat Fritz sick in de Welt ümsüht.</l>
            <l>Hei bliwwt süs heil un ganz perdollsch«,</l>
            <l>Seggt Bur Swart tau sine Ollsch,</l>
            <l>»süh, morg'n is Johrmark in de Stadt,</l>
            <l>Dor künn hei sick denn mal eins wat</l>
            <l>Versäuken un de Kauh verköpen</l>
            <l>Un up den Mark en beten rümmer ströpen;</l>
            <l>Denn Viehsionochnomi un stolzen Dünkel</l>
            <l>Un ok Kultur der Welt mit mang –</l>
            <l>Wer </l>
            <l>De bliwwt en Klas sin Leben lang.«</l>
            <l>»mit de drei Ding', dor hest du recht«,</l>
            <l>Seggt Mutter Swartsch, »dat heww ick ümmer seggt.</l>
            <l>Doch kik em an. Süh! Viehsionochnomi, de hett'e;</l>
            <l>Von Mul un Näs' ganz nüdlich lett'e.«</l>
            <l>»ih ja! Dat geiht mit de Viehsionochnomi,</l>
            <l>Hei hett so wat Absonderlichs von mi« –</l>
            <l>Oll Swart, de hadd ganz brandrod Hor</l>
            <l>Un kek mit't ein Og ganz verdwas –</l>
            <l>»mi dücht, hei glikt mi ganz un gor,</l>
            <l>Dat heit, as ick noch jünger was.</l>
            <l>Na, mit den stolzen Dünkel het't kein Il,</l>
            <l>De ward sick finnen mit de Wil,</l>
            <l>Wenn hei man irst de Drittel wohrt,</l>
            <l>De wi för em tausamensport;</l>
            <l>Doch äwerst mit Kultur der Welt,</l>
            <l>Dor is't noch leg mit em bestellt,</l>
            <l>Hei kann noch nich en Spirken sprichen,</l>
            <l>Versteiht noch gor nicks von den Handel</l>
            <l>Un von de Kniffen un de Slichen</l>
            <l>Un führt noch so'n burschen Wandel:</l>
            <l>D'rüm sall hei hüt herinner in de Stadt,</l>
            <l>Dormit hei'n beten plitscher ward. –</l>
            <l>Fritz! Hür, min Sähn, du sallst hüt nah de Stadt</l>
            <l>Un sallst den Strimer uns verköpen.</l>
            <l>Doch irstens will ick di noch wat</l>
            <l>In din Gedächtnis rinner knöpen:</l>
            <l>Drink di nicks unner dine Huw,</l>
            <l>Un spuck de Lüd' nich in de Stuw,</l>
            <l>Wenn di wer grüßt, denn segg 'schön Dank',</l>
            <l>Un fret di nich in Honnigkauken krank!</l>
            <l>Putz mit de Fingern nich de Näs',</l>
            <l>Un gah nich rüm as in den Däs',</l>
            <l>Un Prügeli gah ut den Weg,</l>
            <l>De Katt lickt di nich af de Släg.</l>
            <l>Un 'n beten ok in acht di nimm,</l>
            <l>Un lop kein lütte Kinner üm,</l>
            <l>Un lat di nich von jeden brüden</l>
            <l>Un von den Krabbenwagen äwerführen.«</l>
            <l>»ih, Vader, wat hewwt Ji för Not?</l>
            <l>Ick lat de Botter von dat Brod</l>
            <l>Mi ganz gewiß nich runner nemen.</l>
            <l>Doräwer bruk J' Jug nich tau grämen.</l>
            <l>Ick ward den Strimer woll verköpen,</l>
            <l>Ji brukt mi gor nicks intauknöpen.</l>
            <l>Un denn, von wegen't Näsenputzen,</l>
            <l>Dat brukt Ji gor nich uptaumutzen.</l>
            <l>Ji denkt woll, Ji allein sid klauk?</l>
            <l>Irst nem'ck de Fingern, denn den Dauk,</l>
            <l>Un mit de Släg! Lat sei man kamen!</l>
            <l>Korl Witt un ick, wi holl'n tausamen.«</l>
          </lg>
          <lg rhyme="unknown" type="stanza">
            <l>Hei halt den Strimer ut den Stall,</l>
            <l>Un as de Reis' nu afgahn sall,</l>
            <l>Dunn kümmt de Ollsch herunner von den Bähn</l>
            <l>Un seggt tau em: »Fritz, hür, min Sähn,</l>
            <l>Stek desen Büdel in de Tasch herin,</l>
            <l>Dor is en beten Markgeld in,</l>
            <l>Dat heww ick mi för Speck un Eier sport,</l>
            <l>Un bring mi mit en beten Snuwtoback,</l>
            <l>Un mak dorvon man keinen Snack,</l>
            <l>Dat Vader sick nich dorvör wohrt.«</l>
            <l>Na, Fritz un Strimer, de gahn furt,</l>
            <l>Un as sei kamen ut den Urt,</l>
            <l>Findt sick denn Korl Witt ok in,</l>
            <l>De ok will in de Stadt herin.</l>
            <l>»hür, Fritz«, seggt Korl, »hüt ward't en Lewen!</l>
            <l>Wo will'n wi in den Honnigkauken freten!</l>
            <l>Wat hett di Mudder Markgeld gewen?«</l>
            <l>»oh, 't is nich vel, 't is man en beten;</l>
            <l>Un mit den Honnigkauken – ne, dat lat man sin!</l>
            <l>Denn wenn ick hüt nich recht manierlich bün,</l>
            <l>De Oll lett mi sindag' nich wedder rin.«</l>
            <l>»na, äwer Spickaal!« seggt Korl Witt,</l>
            <l>»un dortau Syrupsstuten beten!</l>
            <l>So'n Spickaal, Fritz, de geiht dormit;</l>
            <l>Wo will'n wi in den Spickaal freten!«</l>
            <l>»dat geiht!« seggt Fritz, »dor hest du recht,</l>
            <l>Von Spickaal hett de Oll nich seggt!«</l>
          </lg>
          <lg rhyme="unknown" type="stanza">
            <l>Sei kamen nu tau Stadt herin.</l>
            <l>Fritz bliwwt tauirst bi sine Kauh.</l>
            <l>De Köpers kamen af un tau</l>
            <l>Un fragen, wat de Pris süll sin.</l>
            <l>Fritz föddert stracks teihn Daler mihr,</l>
            <l>As wat de Strimer kosten süll.</l>
            <l>De Köpers gahn un swigen still.</l>
            <l>Wenn Strimer doch verköfft irst wir!</l>
            <l>Dunn kümmt Korl Witt, em aftaulösen,</l>
            <l>Un hei kann nu herümmer däsen,</l>
            <l>Hei kann nu gahn, wohen hei will.</l>
            <l>Irst steiht hei bi 'ne Ördel still</l>
            <l>Mit eine schöne Mordgeschicht,</l>
            <l>Wotau en gruglich Lied würd sung'n.</l>
            <l>De Kirl was hellsch bi Stimm un Lung'n,</l>
            <l>Un't Wiw, dat sung just ok nich slicht:</l>
          </lg>
          <lg rhyme="unknown" type="stanza">
            <l>War einst ein alter Greiser,</l>
            <l>Woll an die siebzig Jahr;</l>
            <l>Der Satan tät ihn reizen,</l>
            <l>Er tät 'ne böse Tat:</l>
          </lg>
          <lg rhyme="unknown" type="stanza">
            <l>Das Haus tät er anstecken</l>
            <l>Bei seinem eignen Sohn.</l>
            <l>Oh, wie viel Dampf und Schrecken!</l>
            <l>Und wie viel Dampf und Rauch!</l>
          </lg>
          <lg rhyme="unknown" type="stanza">
            <l>Die Magd aus ihrer Kammer</l>
            <l>Lief wohl zur Tür heraus;</l>
            <l>Doch oh, entsetzlich Jammer!</l>
            <l>Die Türe wollt nich auf.</l>
          </lg>
          <lg rhyme="unknown" type="stanza">
            <l>Un so gung't noch en Strämel wieder.</l>
            <l>Na, as hei naug hadd von de Lieder</l>
            <l>Un as em dat nich mihr gefehl,</l>
            <l>Besach hei sick den Apen, Born un Kamel.</l>
            <l>»ne, kik, de Ap! Wo'st mäglich in de Welt!</l>
            <l>Wat makt de Minsch doch all för't Geld!«</l>
            <l>De lütte Ap, dat lütte Dirt,</l>
            <l>Dat is allein dat Geld all wirt,</l>
            <l>Un dit geiht all binah ümsünst.</l>
            <l>De Dire maken ehre Künst.</l>
            <l>Tauletzt röppt noch ganz lud de Mann:</l>
            <l>»will einer von die Herrschaftlichkeiten</l>
            <l>Noch mal auf das Kamel rum reiten,</l>
            <l>Der fürcht' sich nich un komm heran!</l>
            <l>Na, du, mein Sohn«, hir wend't hei sick an Fritzen,</l>
            <l>»willst du vielleicht einmal drauf sitzen?«</l>
            <l>»je«, seggt uns' Fritz, »je, kann hei mi ok dragen?</l>
            <l>Denn wull 'ck't woll dauhn, denn wull 'ck't woll wagen.«</l>
            <l>Na, dat Kamel, dat kümmt un leggt sick dal,</l>
            <l>Un unser Fritz, de Düwel hal!,</l>
            <l>De klaspert up dat Dirt herup</l>
            <l>Un sitt dor baben as 'ne Pupp.</l>
            <l>De Deutsching, ne! wo geiht dat nett!</l>
            <l>Un wo dat unsern Fritzen lett! –</l>
            <l>Nu kümmt de Ap! Nu paßt mal up!</l>
            <l>De springt ok up't Kamel herup,</l>
            <l>Un von't Kamel springt hei up Fritzen.</l>
            <l>»wat sall dat wesen? Lat de Witzen!«</l>
            <l>De Ap fängt nu em an tau taren</l>
            <l>Un em in dat Gesicht tau klaren</l>
            <l>Un nimmt em von den Kopp de Mütz.</l>
            <l>»verfluchtes Ding!« röppt unse Fritz.</l>
            <l>Je ja, je ja! De Ap, de nimmt s' un smit s'</l>
            <l>In einen Hümpel Jung's herinner</l>
            <l>Un fängt nu an em sinen Kopp tau lusen</l>
            <l>Un in de roden Hor herüm tau plusen,</l>
            <l>Un dat Kamel, dat löppt nu swinner.</l>
            <l>Uns' Fritz, de will dat Dings nu packen</l>
            <l>Un grippt sick hin'n nah sinen Nacken,</l>
            <l>Rutsch! sitt dat Ding em up de Näs'</l>
            <l>Un giwwt em dor en baschen Kes',</l>
            <l>Un wenn hei'n hir nu will beluren,</l>
            <l>Rutsch! sitt hei wedder acht're Uhren.</l>
            <l>»herun mit di un lat din Heweln!«</l>
            <l>Ratsch, bitt de Ap em up de Knäweln.</l>
            <l>Hei lus't un plus't,</l>
            <l>Hei ritt un bitt,</l>
            <l>Hei nart un tart,</l>
            <l>Hei wippt un knippt,</l>
            <l>Un uns' Fritz Swart,</l>
            <l>De grippt un grippt</l>
            <l>Bald rechts, bald links,</l>
            <l>Un ümmer flutscht em weg dat Dings,</l>
            <l>Em will dat Gripen nich gelingen,</l>
            <l>Un kann em ok nich von sick bringen.</l>
            <l>Nu fäng't Kamel gor an tau springen,</l>
            <l>Un dunn was't mit de Rüteri</l>
            <l>Von unsen Fritzen ok vörbi.</l>
            <l>Noch einen Sprung, baff! liggt hei 'runner.</l>
            <l>Un't was wohrhaftig gor kein Wunner.</l>
            <l>Wenn jug de Ap hadd in die Fingern beten</l>
            <l>Un in de Hor jug rümmer reten,</l>
            <l>Ji hadd't woll ok nich faster seten. –</l>
            <l>Na gaud! Hei freut sick blot, dat mit den Born</l>
            <l>Hei nicks tau dauhn noch kriggt, un löppt in bloten Horn,</l>
            <l>Denn sine schöne Mütz was furt,</l>
            <l>Un mit 'ne halw geschunn'ne Snut</l>
            <l>Ut de verfluchte Baud herut.</l>
            <l>»dat«, seggt hei, »hett mi schön belurt!</l>
            <l>Na, </l>
            <l>För't tweitemal, dor segg ick gaud.«</l>
            <l>Hei köfft sick nu en nigen Haut</l>
            <l>Un ward up't Mark herümmer gapen.</l>
            <l>So kümmt hei endlich nah 'ne Stell,</l>
            <l>Dor küselt sick 'ne Karessell.</l>
            <l>Un as hei steiht un kickt dat an,</l>
            <l>Dunn kümmt nah em en Mann heran,</l>
            <l>De seggt tau em: »Na, Sähn, wo wir't?</l>
            <l>Hir steiht just noch en leddig Pird.</l>
            <l>Du, glöw ick, wardst de Ring' woll drapen.«</l>
            <l>»je«, seggt uns' Fritz, »je, hewwt Ji ok en Apen?«</l>
            <l>»ih, Gott bewohr! Stig du man up!«</l>
            <l>Un Fritz stiggt up de höltern Pupp.</l>
            <l>Tauirst geiht dat so schön un sacht,</l>
            <l>Dat unse Fritz vör Wäldag lacht,</l>
            <l>Wil dit vel beter em gefehl</l>
            <l>As up dat niderträchtige Kamel.</l>
            <l>Doch as de Sak recht in den Swung'n,</l>
            <l>Dunn kart de Düwel einen Jung'n</l>
            <l>Heranner an den Kreis ganz dicht,</l>
            <l>De snirt't em grad in dat Gesicht,</l>
            <l>Un ümmer, wenn hei makt en Bogen,</l>
            <l>Denn snirt't de Jung' em in de Ogen.</l>
            <l>»entfahmte Släks, nu heww ick't satt!</l>
            <l>Lettst du mi, Slüngel, nich in Rauh!«</l>
            <l>De Bengel, de snirt't ümmer tau</l>
            <l>Un snirt't em as 'ne Katt so natt.</l>
            <l>»na«, seggt hei, as hei runner steg</l>
            <l>Un as de Jung' taum Düwel was,</l>
            <l>»hüt geiht mi allens schön verdwas!</l>
            <l>Nu fehlt man blot, ick kreg noch Släg</l>
            <l>Un kreg den Strimer nich verköfft,</l>
            <l>Denn hadd ick makt en gaud Geschäft.</l>
            <l>Ih! wat sall ick mi hir noch argern?</l>
            <l>Ne! Leiwerst gah'ck nah Bäcker Bargern.«</l>
            <l>Hei köfft sick nu en schönen Aal</l>
            <l>Un set't sick bi den Bäcker dal</l>
            <l>Un lett sick 'n Pegel Bramwin geben</l>
            <l>Un fängt nu lustig an tau lewen,</l>
            <l>Un as hei drunken hadd en lütten,</l>
            <l>Dunn gung hei hen nah Korl Witten.</l>
            <l>»na, Korl, wo steiht't, hest all verköfft?«</l>
            <l>»ick mag ok jo! Bi de oll Klatsch</l>
            <l>Ward mi de Tid all lang nahgraden,</l>
            <l>De ganze Handel geiht verdwatsch!«</l>
            <l>»na, hett di einer denn wat baden?«</l>
            <l>»ih, Gott bewohr! Wer ward </l>
            <l>En Stein üm'n Hals un denn versöpen!</l>
            <l>Dat wir dat Best för't olle Veih,</l>
            <l>Dor kemen woll en twei un drei,</l>
            <l>De deden nah den Pris mi fragen,</l>
            <l>Doch keiner wull den Handel wagen.«</l>
            <l>»je, hür mal, Brauder«, seggt uns' Fritz,</l>
            <l>»verköpen möt ick s' ahn Perdon,</l>
            <l>Verköpen möt'ck s'«, röppt hei in Hitz,</l>
            <l>»ick krig tau Hus süs Hunnenlohn!«</l>
          </lg>
          <lg rhyme="unknown" type="stanza">
            <l>Un as sei noch doräwer reden,</l>
            <l>Dunn kümmt en Jud herannetreden.</l>
            <l>Up sinen Puckel hadd hei'n Packen</l>
            <l>Un einen Kasten up den Nacken,</l>
            <l>Dorinner lag so allerhand:</l>
            <l>Pitschaften, Brillen, gräunen Band,</l>
            <l>Sneebarger Snuwtoback un blanke Knöp.</l>
            <l>»nu?« seggt hei, »nu? Wüll'n Sie verkaufen denn die Kuh?«</l>
            <l>»wat willst mi geben, wenn'ck s' verköp?«</l>
            <l>Fröggt Fritz. – »Wie haißt? Das olle Dirt?</l>
            <l>Wie kann ich machen drauf en Schmuh,</l>
            <l>Wenn's morgen früh mir ist krepiert?«</l>
            <l>»so licht geiht ehr nich ut de Aten.</l>
            <l>Ick will s' di ok för fiwuntwintig laten.«</l>
            <l>»ai waih geschrie'n! Wos denken Sie?</l>
            <l>'s sein schlechte Szaiten for die Küh.</l>
            <l>Wenn ich de zwanzig Toler nu bezohl,</l>
            <l>Wo bleibt denn da mein Rebbes wohl?«</l>
            <l>»ick heww«, seggt Fritz, »verstah mi recht,</l>
            <l>Ick heww von fiwuntwintig seggt.«</l>
            <l>»wie haißt? Mit so'ne junge Lüd, mit so'ne heft'ge,</l>
            <l>Wie süll ich machen da Geschäftche? –</l>
            <l>Ick will Se segg'n wat in Vertrugen;</l>
            <l>Un wenn ick segg Se wat, drup kän'n Se Hüser bugen.</l>
            <l>Mi dücht, ick süll Se kenn'n? – Wil </l>
            <l>Will ick versünn'gen mi an Fru un Kind</l>
            <l>Un will Se gewen twintig Daler K'rant,</l>
            <l>Nu schlagen S' in! Dor is de Hand!«</l>
            <l>As hei so redt, dunn kümmt en annern Jud heran,</l>
            <l>De treckt em an den Rock un stött em an</l>
            <l>Un seggt tau em: »Nu, Schmulche, halt mal still,</l>
            <l>Ich will mer kofen erscht 'ne Brill.«</l>
            <l>Un dormit söcht hei sick 'ne Brill herut</l>
            <l>Un paßt sei sick up sine Snut.</l>
            <l>So'n richt'gen Näsenklemmer wir't</l>
            <l>Un paßt, as wenn sei tau de Snut hadd hürt,</l>
            <l>Un sößteihn Gröschen süll sei kosten.</l>
            <l>Hei handelt irst noch üm den Posten,</l>
            <l>Un as hei sei för'n halwen Daler kriggt,</l>
            <l>Dunn sett hei sick dat Dings in dat Gesicht,</l>
            <l>Seggt dunn: »Adjüs!« un geiht de Strat hendal.</l>
            <l>»ick dauh't«, seggt sachten Fritz tau Korl Witten,</l>
            <l>»wat sall ick länger mit dat Dirt noch sitten?</l>
            <l>Ick lat s' em för den Pris, de Düwel hal! –</l>
            <l>Na, hür mal, Jud«, seggt hei dann lud,</l>
            <l>»denn treck mal dinen Büdel 'rut;</l>
            <l>Min olle Strimer is verköfft.«</l>
            <l>»mein Gott, wie hastig! Das Geschäft«,</l>
            <l>Seggt nu de Jud, »is noch in vullen Gang,</l>
            <l>Sünd wir aach handelsains, so is doch lang</l>
            <l>Noch nicht die Zahlung festgestellt.</l>
            <l>Ich hob kain bores Geld,</l>
            <l>Se müssen sich bequemen</l>
            <l>Un müssen vor den Pris sich Woren von mir nemen.«</l>
            <l>»nu, dit wir nett!« seggt Fritz, »nich wohr?</l>
            <l>Du meinst, ick süll am En'n noch gor</l>
            <l>Mit Brillen un mit gräunen Band</l>
            <l>Herüm hausieren in dat Land?«</l>
            <l>»je, Fritz, ick ded't«, seggt Korl Witt,</l>
            <l>»bringst du den Strimer wedder mit</l>
            <l>Un is de Handel di nich glückt,</l>
            <l>De Oll ward heil un ganz verrückt.«</l>
            <l>»je, Korl, ick bidd di doch üm Moses willen,</l>
            <l>Wat säl wi woll mit all de Brillen?«</l>
            <l>»ih, dat is so gefährlich nich.</l>
            <l>Ick ded't gewiß, denn hadd'ck doch wat.</l>
            <l>De meisten kannst du sicherlich</l>
            <l>Hir glik verköpen in de Stadt,</l>
            <l>Un ein, de legg man glik taurügg,</l>
            <l>Uns' olle Smädfru köfft sei sich.«</l>
            <l>»ih, Korl, ih, gah doch mit din Brillen!</l>
            <l>Wat wi woll mit de Dinger süllen?«</l>
            <l>»je, Fritz, ick ded't, wat kann dat schaden?</l>
            <l>Du hest doch sülwsten hürt, dat em de anner</l>
            <l>För't Stück en halwen Daler baden.</l>
            <l>Na, denn dücht mi, denn kann'e</l>
            <l>Doch gor nicks an verluren warden.</l>
            <l>Ick let en föftig Stück mi gewen,</l>
            <l>Denn hadd'st du grad din fiwuntwintig.</l>
            <l>Un denn dat anner? Na, dat find't sick!«</l>
            <l>»je, Korl, ick heww doch mine Grillen.</l>
            <l>Recht hest du, dat's gewiß,</l>
            <l>Doch süh, mi dücht, dat is</l>
            <l>Doch gor tau wunnerlich! 'ne Kauh för föftig Brillen!«</l>
            <l>»je nu, 'ne Kauh! De süppt un frett,</l>
            <l>So as du kümmst dormit nah Hus;</l>
            <l>De Brillen warden in den Kuffert set't</l>
            <l>Un freten di ok nich 'ne Lus.«</l>
            <l>»dor hest du wedder recht, dat Fauder is uns knapp,</l>
            <l>De Brillen sett wi in dat Schapp. –</l>
            <l>Na, Jud! Dat ick den Handel slut,</l>
            <l>Krig mal en föftig Stück herut.«</l>
            <l>De Jud, de makt noch irst Sperenzen,</l>
            <l>Dat dat tau vel an Brillen wir;</l>
            <l>Doch Korl, de deiht den Juden stenzen,</l>
            <l>Un endlich is de Handel glatt un schir.</l>
            <l>De Jud giwwt Fritzen föftig von de Brillen</l>
            <l>Un för sin Moder noch drei Pack</l>
            <l>Von den Sneebarger Snuwtoback,</l>
            <l>Un denn möt hei ehr noch tau Willen</l>
            <l>Drei Buddel Rodwin Winkop gewen.</l>
          </lg>
          <lg rhyme="unknown" type="stanza">
            <l>»nu will'n wi mal ens lustig lewen,</l>
            <l>Nu will'n wi drinken!« seggt Korl Witt,</l>
            <l>As hei in't Wirtshus mit de annern</l>
            <l>So bi de Rodwinbuddel sitt,</l>
            <l>»un nahsten will w' en beten rümmer wannern.«</l>
            <l>Doch Fritz, de hett so sine Grillen,</l>
            <l>Hei denkt noch ümmer an die Brillen</l>
            <l>Un an dat olle Beist von Klatsch,</l>
            <l>Sin Handel dünkt em 'n beten dwatsch.</l>
            <l>»kumm, Brauder Fritz, kumm, lat de Grillen!</l>
            <l>Dat lat man sin, lat em man gahn!</l>
            <l>De Dinger kän'n in Pris upslahn,</l>
            <l>De Dinger känen hellschen stigen,</l>
            <l>Du kannst för't Stück en Daler krigen.«</l>
            <l>Un unse Fritz, de glöwt dit Läuschen</l>
            <l>Un lett sick richtig ok begäuschen</l>
            <l>Un drinkt sick einen unn're Huw.</l>
            <l>De Jud, de drückt sick sachten ut de Stuw</l>
            <l>Un leddt mit sinen Strimer furt.</l>
            <l>Un as dat noch en beten durt,</l>
            <l>Dunn heww'n de Bengels ok de Buddel ut</l>
            <l>Un gahn all beid nu nah de Strat herut.</l>
            <l>Sei gahn nu rüm in ehren Däs'</l>
            <l>Un warden nu, sei will'n sick ok wat tügen,</l>
            <l>Ein jeder eine Brill herute krigen,</l>
            <l>De setten sei up ehre Näs'</l>
            <l>Un lopen hir en Baudenstaken üm,</l>
            <l>Dor lopen s' in de Pött herin,</l>
            <l>Un nahsten hadd dat keiner dahn,</l>
            <l>Doch wil't binah nu düster all,</l>
            <l>So will'n sei ok taum Danzen gahn.</l>
            <l>Sei kamen nah en Schausterball,</l>
            <l>Dor was dat denn gefährlich fin:</l>
            <l>En jede Dirn, de heit Mamsell,</l>
            <l>Un wer dor tüschen mang wull sin,</l>
            <l>De mellt sick bi den Oltgesell.</l>
            <l>Dit was uns' Bengels nich bekannt,</l>
            <l>Sei dachten so, dat wir man so as ümmer,</l>
            <l>Sei langten beid 'ne Dam sick von de Wand</l>
            <l>Un swenkten sei en pormal rümmer.</l>
            <l>Un Fritzen müßt dat nu passier'n,</l>
            <l>Dat hei den Oltgesellen sin Likdürn</l>
            <l>Mit sine olle Klorrhack drop.</l>
            <l>Na, dat kunn de nu nich verdragen</l>
            <l>Un ward em acht're Uhren slagen,</l>
            <l>Un as </l>
            <l>Ein slog den Haut em äwer sine Ogen,</l>
            <l>Un twei, de kregen em un togen</l>
            <l>Em buten nah den Vörbähn rut,</l>
            <l>Hir garwten s' em denn orndlich ut</l>
            <l>Un smeten em de Trepp herun.</l>
            <l>Un as hei unnen wedder stunn,</l>
            <l>Dunn kregen s' em, de gor nich weit,</l>
            <l>Wo em geschüht, in't Gnick tau faten</l>
            <l>Un smeten rut em up de Straten,</l>
            <l>Ganz »in der schnellesten Geschwindigkeit«.</l>
            <l>Ja würklich, in en wohren Sus'</l>
            <l>Flog hei herute ut den Hus'.</l>
          </lg>
          <lg rhyme="unknown" type="stanza">
            <l>»wo, Düwel, ne! Wo geiht mi dit?</l>
            <l>Korl! – Korl! Hürst du nich?« seggt Fritz, »Korl Witt!</l>
            <l>Korl! Hürst du nich? So antwurt doch!«</l>
            <l>»wat schrigst du so? Hir ligg ick as 'ne Pogg,</l>
            <l>Hir rechtsch von di, hir in de Pütt,</l>
            <l>Ick flog jo tau Gesellschaft mit.«</l>
            <l>»wo Dunner möt uns dit hir gahn!</l>
            <l>So glupsch un so liktau tau slahn!«</l>
            <l>»ih, dat«, seggt Korl, »dat lat man unnerwegen,</l>
            <l>De Släg, de heww'n w' nu einmal kregen.</l>
            <l>Wat west is, Brauder, dat is west,</l>
            <l>Wenn du man noch din Brillen hest.«</l>
            <l>»gott's Dunner!« röppt uns' Fritz un grippt nu rasch</l>
            <l>In Hast nah sine Kitteltasch,</l>
            <l>»ja, Brauder, ja! De sünd noch hir.«</l>
            <l>»na, denn is't gaud! Wat willst du mihr?</l>
            <l>Lat nu man sin, dat anner ward sick finnen,</l>
            <l>De Släg, de ward wi woll verwinnen;</l>
            <l>De Puckel kümmt woll in de Reih',</l>
            <l>Wenn man de Brillen nich intwei.</l>
            <l>Un, Fritz, nu will'ck di mal wat seggen,</l>
            <l>Nu will'n wi wedder nah den Bäcker gahn</l>
            <l>Un uns noch mal vör Anker leggen;</l>
            <l>Mi is't gefährlich in dat Liw rin slahn,</l>
            <l>Mi is doch justement tau Sinn,</l>
            <l>Ne! grad, as wenn ick rädert bün.«</l>
            <l>»je ja, je ja! Wat seggst von mi?</l>
            <l>Du wirst doch man Bihaspel blot;</l>
            <l>Mi güll de ganze Prügeli,</l>
            <l>Ick kreg de ganze Swerenot!</l>
            <l>Mi heww'n sei niderträchtig drapen;</l>
            <l>Un denn vörhen noch mit den Apen!«</l>
            <l>Sei gahn nu nah den Bäcker rin.</l>
            <l>»na, segg mal, Korl, wat sall't nu sin?</l>
            <l>Ick heww hir noch so'n olle Kräten</l>
            <l>Von Modern in de Westentaschen;</l>
            <l>Ick glöw, 't is gaud, wenn wi en beten</l>
            <l>Den Puckel uns mit Rodwin waschen.</l>
            <l>Doch mit den roden ded'n w' uns all vertüren,</l>
            <l>Wi will'n den witten mal probieren.«</l>
            <l>Na, dat geschüht, sei drinken en por Buddeln</l>
            <l>Mit Zucker von den Franschen ut</l>
            <l>Un faten sick nu unner'n Arm un tuddeln</l>
            <l>Ganz selig ut dat Wirtshus rut.</l>
            <l>Tauirst geiht dat noch tämlich gaud,</l>
            <l>En beten scheif sitt woll de Haut,</l>
            <l>Sei slagen woll tauwilen Rad,</l>
            <l>Doch kam'n sei glücklich ut de Stadt</l>
            <l>Un kam'n ok in den richt'gen Weg herin,</l>
            <l>Blot dat sei in en Graben rinner löpen</l>
            <l>Un sick binah dorin versöpen</l>
            <l>Un, wo en Bom in'n Weg ehr stünn,</l>
            <l>Dat sei em ümmer richtig dröpen.</l>
            <l>»hür, Brauder«, seggt Korl Witt, »wenn nu de Oltgesell</l>
            <l>Hir vör mi stünn up dese Stell ...!«</l>
            <l>»ja, Brauder«, seggt Fritz Swart, »un wenn </l>
            <l>Hir up de Landstrat nu süll drapen ...!«</l>
            <l>»wo wull'n wi sei kalaschen!«</l>
            <l>»dat süll man just so flaschen!</l>
            <l>Von desen Win will wi uns ümmer köpen.«</l>
            <l>»ne, Brauder Fritz, de rod fött bet.«</l>
            <l>»de witt is Baas, wat gelt de Wedd?«</l>
            <l>»vier Gröschen will ick woll an wagen,</l>
            <l>Hir is min Hand un ick gewinn.</l>
            <l>Von unnen up möst du jo slagen,</l>
            <l>Süs sleihst du't nah de Ir herin.«</l>
            <l>So snackten sei un torkelten dörch dick un dünn</l>
            <l>Tausamen nu den Weg entlang.</l>
            <l>Fritz Swart, de würd nu gor tau krank;</l>
            <l>Em würd so wabbelig tau Sinn,</l>
            <l>In sinen Buk, dor güng dat gruglig her:</l>
            <l>De Rod- un Wittwin kregen sick dat Striden,</l>
            <l>De ein, de wull den annern dor nich liden</l>
            <l>Un wull em smiten ut de Dör,</l>
            <l>So as hei sülwsten von den Oltgesellen</l>
            <l>Taum Dings herute smeten was.</l>
            <l>De Win, de kreg sick irst dat Schellen,</l>
            <l>Sei kemen beid sick hellischen verdwas,</l>
            <l>Un wohrt nich lang', dunn kregen s' sick dat Slagen;</l>
            <l>De Wittwin kreg den Rodwin bi den Kragen</l>
            <l>Un smet em richtig ut de Dör.</l>
            <l>»korl Witt!« röppt Fritz, »kik hir mal her!</l>
            <l>Ick, Brauder, heww de Wedd gewunnen;</l>
            <l>De witt is Herr, de rod liggt unnen;</l>
            <l>Kik hir man blot up mine West.</l>
            <l>De Wittwin, Korl, is doch de best.«</l>
            <l>Na, Korl wull dat tauirst nich glöwen,</l>
            <l>Doch müßt hei sick gefangen gewen,</l>
            <l>As hei irst de Bescherung sach.</l>
            <l>Sei gung'n nu wedder furt en Flag,</l>
            <l>Un Fritzen drömt von'n nattes Johr.</l>
            <l>Hei dacht so, wat sin Vader woll</l>
            <l>Tau sinen Brillenhandel säd.</l>
            <l>»korl«, seggt hei, »weißt d'! Ick glöw, de Oll,</l>
            <l>De makt hüt abend grot Ravasch,</l>
            <l>Nu, Brauder, hür up mine Bed</l>
            <l>Un kumm mit rin, allein heww ick kein Krasch,</l>
            <l>So fürcht't ick mi noch ni in minen Lewen,</l>
            <l>Kumm du mit rin un segg em ok den Grund!«</l>
            <l>»ih, wat!« seggt Korl, »süh, Murrjahn müßt sick gewen,</l>
            <l>Un Murrjahn was en ollen Hund.</l>
            <l>Denn ward de Oll sick ok woll schicken möten,</l>
            <l>Du möst man vör den Kopp em stöten.</l>
            <l>Du möst man an tau räsonieren fangen,</l>
            <l>Dann sallst mal seihn, denn ward em bangen.</l>
            <l>Un wenn dat all nich helpen will,</l>
            <l>Denn raup du man de Ollsch tau Hülp,</l>
            <l>De set't em doch tauletzt 'ne Brill</l>
            <l>Up sine olle, dicke Stülp.«</l>
            <l>Un as hei desen Rat em gaww,</l>
            <l>Dunn peikt Korl Witt ganz sachten af.</l>
          </lg>
          <lg rhyme="unknown" type="stanza">
            <l>Na, Fritz kümmt rin. »Gu'n Abend, Vader!«</l>
            <l>»wo Düwel, Jung', wo sühst du ut?</l>
            <l>Letst du di in de Stadt tau Ader?</l>
            <l>Jung', hett viellicht di blött de Snut?«</l>
            <l>»ne, Vader, ne! Dat heww'n Ji doch nich drapen:</l>
            <l>Dat dicke Og is von den Oltgesell,</l>
            <l>Dat an de Näs' is von den Apen,</l>
            <l>Un dat ick kläternatt, is von dat Karessell,</l>
            <l>Un wat Ji up min West hir seiht un wat</l>
            <l>Binah as idel Blaud süht ut,</l>
            <l>Dat is kein Blaud, dat is man, dat</l>
            <l>De Witt den Roden smet herut.«</l>
            <l>»wat sall de Oltgesell? Wat sall de Ap?</l>
            <l>Wat sall de Witt und Rod? Du Schap?</l>
            <l>Von all dat, wat du seggst, geföllt</l>
            <l>Mi nich en Wurd! Is dat Kultur der Welt?</l>
            <l>Heww ick </l>
            <l>»ih, Vader«, seggt de Jung un drückt</l>
            <l>De Schachteln mit den Snuwtoback</l>
            <l>Sin Moder in de Hand herin,</l>
            <l>»ih, Vader, makt doch nich en Snack,</l>
            <l>Dat is vörbi, lat't dat man sin.«</l>
            <l>»sick dor mit Takel rüm tau slahn! –</l>
            <l>Wo is't denn mit den Handel gahn?«</l>
            <l>»wo? Mit den Handel? Meint Ji mit de Kauh?</l>
            <l>Ih, dat güng ganz natürlich tau.«</l>
            <l>»wat hest du vör de Kauh denn kregen?«</l>
            <l>»kregen? – Na, seggt doch, Vader, mal von wegen</l>
            <l>Jug Ogen, warden de all swack?</l>
            <l>Seggt, kän'n Ji dichting bi noch seihn?«</l>
            <l>Un dorbi pedd't hei Modern up de Bein,</l>
            <l>Un Moder, de den Snuwtoback</l>
            <l>All heimlich in de Eck probiert</l>
            <l>Un spört, dat dat wat Gaudes was,</l>
            <l>De markt denn glik, dat Fritzen wat passiert,</l>
            <l>Un mengt sick nu herinner in den Snak.</l>
            <l>»ih, Gott bewohr, hei kickt verdwas</l>
            <l>Un kickt nich äwer sinen Meß,</l>
            <l>Hei is en ollen blinnen Heß.«</l>
            <l>»na, Vader, ick heww hir Jug bröcht 'ne Brill,</l>
            <l>So schön, as sei tau krigen was.</l>
            <l>Nu paßt mal up, un holl't mal still</l>
            <l>Un kikt mal nipping dörch dat Glas!«</l>
            <l>Hei paßt un paßt, dat Ding, dat will nich hacken,</l>
            <l>Den Oll'n sin Näs' sitt mang de Backen</l>
            <l>Un was so dick un was so lütt,</l>
            <l>So dat de Brill stets runner glitt.</l>
            <l>Fritz halt 'ne anner ut de Tasch herut.</l>
            <l>»so, Vader, nu holl't her de Snut,</l>
            <l>Nu will wi des' mal upprobieren,</l>
            <l>De ward woll passen ganz genau.«</l>
            <l>»jung'«, säd de Oll, »kannst du nich hüren?</l>
            <l>Ick frag, wat kregst du vör de Kauh?«</l>
            <l>Doch Fritz, de lett sick gor nich stüren,</l>
            <l>Hei halt de drüdd, hei halt de virt',</l>
            <l>De warden ok em upprobiert,</l>
            <l>Doch up den Ollen sinen lütten,</l>
            <l>Vergrützten Däwk dor wull kein sitten.</l>
            <l>Un wil hei en Dwaskiker was,</l>
            <l>Kek hei mit't eine Og stets äwer't Brillenglas.</l>
            <l>»jung'«, seggt hei arg, »lat mi in Rauh,</l>
            <l>Un segg, wat kregst du för de Kauh?«</l>
            <l>Doch Fritz probiert noch ümmer tau</l>
            <l>Un paßt em up de föftig Stück,</l>
            <l>Doch sitt nich ein recht up den Schick;</l>
            <l>Un as hei hett dat Stück utäuwt,</l>
            <l>Dunn seggt hei trurig un bedräuwt:</l>
            <l>»ne! Vader, ne! Dit is verge's,</l>
            <l>Ji hewwt för Brillen keine Näs'!«</l>
            <l>»jung'«, säd de Oll un kreg den Jung'n tau faten,</l>
            <l>»meinst du, ick sall mi brüden laten?</l>
            <l>Wat sall dat mit de Brillen heiten?</l>
            <l>Wat kregst du för de Kauh? Dat will ick weiten!</l>
            <l>Willst du mi glik de Wohrheit seggen?</l>
            <l>Sünst lat ick di Kranzhäster scheiten!«</l>
            <l>Nu ward sick Mudder twischen leggen.</l>
            <l>»wat hett dat lütte Kind di dahn?«</l>
            <l>(fritz was so'n Slaps von twintig Johr.)</l>
            <l>»willst du mi hir den Jungen slahn?</l>
            <l>Dat süll noch fehlen! Gott bewohr!«</l>
            <l>»jung', antwurt! Oder ick slah tau,</l>
            <l>Un segg, wat kregst du för de Kauh?«</l>
            <l>»ach, Vader, wenn Ji't weiten willen,</l>
            <l>Ick kreg för Strimern all de Brillen.«</l>
            <l>»de Brillen? Wat?« seggt Vader Swart</l>
            <l>Un denkt, de Jung', de hett em nart,</l>
            <l>Un lett em los un kikt em an,</l>
            <l>»dor trett ein'n jo de Ahnmacht an!</l>
            <l>Man müggt sick all de Hor utriten</l>
            <l>Un sine eigne Näs' afbiten;</l>
            <l>Ick bidd jug doch üm Gottes willen –</l>
            <l>Min schöne Strimer för de Brillen!«</l>
            <l>»ih, Vader, swig doch!« seggt de Ollsch</l>
            <l>Un schüwwt sick twischen em un Fritzen,</l>
            <l>»wat willst du di dorbi verhitzen?</l>
            <l>Blot di 'ne Freud tau maken, hett hei't dahn.</l>
            <l>Un du willst mi dat Kind hir slahn?</l>
            <l>Kann hei dorför, dat s' em bedrogen?</l>
            <l>Wat geihst nich sülwst hen, olle Nusseljochen?«</l>
            <l>»holt't Mul mit dinen dwatschen Snack,</l>
            <l>Süs kam'ck di sülwst noch up dat Dack!«</l>
            <l>»so? Seiht! – Ih, dat wir schön!</l>
            <l>Mi un dat Kind, dat wullst du slagen? –</l>
            <l>Swig reining still, rohr nich, min Sähn! –</l>
            <l>Ick will di up min ollen Dagen</l>
            <l>Noch gaud naug wisen, wat 'ne Hark.</l>
            <l>Entfahmte Voßkopp! Slah mal tau!</l>
            <l>Irst schickst du dat unmünn'ge Kind tau Mark,</l>
            <l>Dat hei verhandeln sall de Kauh,</l>
            <l>Un wenn hei di denn is tau Willen</l>
            <l>Un bringt en föftig schöne Brillen</l>
            <l>För de oll Klatsch, denn makst du uns Spermang?</l>
            <l>Kumm her, du nakte Kirl! Kumm ran!</l>
            <l>Du Jammerlappen wullst mi slagen,</l>
            <l>Den ick ded in min jungen Dagen</l>
            <l>Oft mit en rugen Hanschen jagen?</l>
            <l>Wat kann dat Kind dorvör, du olle Strick,</l>
            <l>Dat dine Näs' hett keinen Schick?</l>
            <l>Segg, kann dat Kind dorvör, dat di de Brillen</l>
            <l>Up dine dicke Snut nich sitten willen?</l>
            <l>Un dorvör willst du slagen mi dat Gör</l>
            <l>Un makst so'n grugliches Gewes'?«</l>
            <l>»ja, Vader, wat kann ick dorvör,</l>
            <l>Dat Ji för Brillen keine Näs'?«</l>
            <l>»na«, seggt oll Swart, »na, dit's doch stark!</l>
            <l>As wenn ick schüllig an den Handel wir.</l>
            <l>Ick schick em blot hen nah den Mark,</l>
            <l>Dat hei Kultur der Welt dor lihr,</l>
            <l>Un hei bringt mi taurügg en Hümpel Brillen!«</l>
            <l>»ih, Vader«, seggt de Ollsch, »wat di inföllt!</l>
            <l>Wat nennst du denn Kultur der Welt?</l>
            <l>Kik blot mal unsen Preister an,</l>
            <l>Dat is gewiß en finen Mann</l>
            <l>Un hett Kultur der Welt, so vel hei will,</l>
            <l>Geiht </l>
            <l>Un unsen Eddelmann sin olle Swester,</l>
            <l>Uns' Amtsverwalter, sülwst uns' Köster,</l>
            <l>Kort all'ns, wat wat bedüden will,</l>
            <l>Dat dröggt jetzunder ok 'ne Brill,</l>
            <l>Un allens, wat för vörnem gelt,</l>
            <l>Geiht mit 'ne Brill stolz upgemutert.«</l>
            <l>»ja, Vader, üm Kultur der Welt</l>
            <l>Heww ick de Brillen för Jug schutert.«</l>
            <l>Oll Swart, de kratzt sick in den Kopp;</l>
            <l>Em is binah tau Maud, as ob</l>
            <l>Sei em taum Naren hewwen deden.</l>
            <l>»na, Vader«, seggt de Ollsch, »büst nu taufreden?</l>
            <l>Is nu nich allens will un woll?«</l>
            <l>»dat kann ick just nich seggen«, seggt de Oll,</l>
            <l>De Sak is uter allen Spaß;</l>
            <l>De Dinger sünd mi gor nich mal tau Paß.</l>
            <l>Taufreden? – Ne! Dat ick nich wüßt.</l>
            <l>Taufreden? – Ne! Denn müßt ick leigen!</l>
            <l>Hei hadd mi ok de Näs' mitbringen müßt,</l>
            <l>De em de Brillenjud ded dreigen.«</l>
          </lg>
        </lg>
      </div>
    </body>
  </text>
</TEI>
