<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Ode oder Gesang/  
 Von Vberschönen augen.</title>
        <author>
          <persName>
            <surname>Weckherlin</surname>
            <forename>Georg Rodolf</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">5</measure>
        <measure type="verses">52</measure>
        <measure type="verses_per_stanza">1-10 2-10 3-10 4-11 5-11</measure>
        <measure type="syllables">453</measure>
        <measure type="tokens">321</measure>
        <measure type="characters">1889</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1641</date>
      </publicationStmt>
      <sourceDesc>
        <p corresp="urn:nbn:de:kobv:b4-200905198111"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Ode oder Gesang/  
 Von Vberschönen augen.</head>
          <lg rhyme="unknown" type="stanza">
            <l>Oder Lieb wahrer hort vnd port/</l>
            <l>Jhr meiner schönen Myrten augen/</l>
            <l>Wan anderst ein so schlechtes wort</l>
            <l>Kan euch zu nennen gnugsam taugen!</l>
            <l>Zwar augen kan man euch/ weil jhrem angesicht</l>
            <l>Jhr klare augen seit/ zu sein verläugnen nicht:</l>
            <l>Doch darff man euch kaum augen nennen/</l>
            <l>Weil jhr so schön vnd tugenthafft/</l>
            <l>Sondern von wegen ewrer krafft</l>
            <l>Muß man euch himmelisch bekennen.</l>
          </lg>
          <lg rhyme="unknown" type="stanza">
            <l>Zwar mit so wunderreichem pracht/</l>
            <l>Damit sich diese augen zieren/</l>
            <l>Kan (es sey gleich tag oder nacht)</l>
            <l>Der himmel selbs niemahls prachtieren:</l>
            <l>Wan schon dem himmel gleich jhr haitter glatte stirn</l>
            <l>Erleuchtet dise welt durch Euch/ als ein gestirn:</l>
            <l>So ist jedoch in euch vermischet</l>
            <l>Das braun vnd liecht mit solchem schein/</l>
            <l>Daß es ja muß ein wunder sein/</l>
            <l>Wie jhrer jedes Vns erfrischet.</l>
          </lg>
          <lg rhyme="unknown" type="stanza">
            <l>So darff auch mein warhaffter mund</l>
            <l>Euch mit der Sonnen nicht vergleichen/</l>
            <l>Weil jhr glantz (wie dem Vmbkraiß kund)</l>
            <l>Muß ewerm glantz vnd würckung weichen:</l>
            <l>Vnd zwayer Sonnen schein bedeutet krieg vnd layd/</l>
            <l>Da ewer Zwilling liecht erwöcket frid vnd frayd;</l>
            <l>Die Sonn durch jhre brunst beschweret/</l>
            <l>Die sie anschawen/ mit verdruß:</l>
            <l>Da jhr mit süssem lusts einguß</l>
            <l>Durch das gesicht das hertz versehret.</l>
          </lg>
          <lg rhyme="unknown" type="stanza">
            <l>Wer sich (glickseelig) kan in Euch</l>
            <l>Besehen/ wirt reichlich gesegnet/</l>
            <l>Dan jhr gantz wunderlich liebreich</l>
            <l>Sein hertz mit frewden vberregnet.</l>
            <l>Die strahlen ewers liechts/ vnd ewers anblicks glantz</l>
            <l>Seind zugleich der Lieb pfeil/ vnd auch der keuschheit</l>
            <l>schantz; </l>
            <l>Dan Sie mit lieb vnd lust entleben/</l>
            <l>Vnd dan mit süsser forcht vnd ehr</l>
            <l>Widrumb belebend/ Vns die lehr/</l>
            <l>Den Engeln gleich zu leben/ geben.</l>
          </lg>
          <lg rhyme="unknown" type="stanza">
            <l>Daher/ O augen braun vnd klar/</l>
            <l>Schwartzlecht vnd hell/ wie plitz vnd dunder;</l>
            <l>Der Schönheit vnd Lieb wieg vnd bahr/</l>
            <l>Der Natur schatz vnd gröstes wunder/</l>
            <l>Gantz vbermenschlich schön muß ich mit layd vnd</l>
            <l>wohn</l>
            <l>Bekennen Euch zugleich der Götter straff vnd lohn:</l>
            <l>Dan jhr könt ja mit ewern blicken</l>
            <l>(der Schönheit/ Lieb vnd Tugent sitz)</l>
            <l>Wie durch geschütz/ hitz/ spitz vnd plitz</l>
            <l>Das hertz zerstücken vnd erquicken.</l>
          </lg>
        </lg>
      </div>
    </body>
  </text>
</TEI>
