<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: Tau all Gebreken in de Welt</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">20</measure>
        <measure type="verses">384</measure>
        <measure type="verses_per_stanza">1-6 2-6 3-6 4-9 5-25 6-21 7-18 8-29 9-66 10-6 11-6 12-6 13-6 14-9 15-25 16-21 17-18 18-29 19-66 20-6</measure>
        <measure type="syllables">3228</measure>
        <measure type="tokens">2524</measure>
        <measure type="characters">13226</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: Tau all Gebreken in de Welt</head>
          <lg rhyme="unknown" type="stanza">
            <l>Tau all Gebreken in de Welt</l>
            <l>Ward Fulheit as dat slimmste tellt,</l>
            <l>Sei is nich tau kurieren.</l>
            <l>Wer dörch un dörch irst ful is word'n –</l>
            <l>Kümmst hüt nich, kümmst du äwermorgen –,</l>
            <l>De is nich tau bekihren.</l>
          </lg>
          <lg rhyme="unknown" type="stanza">
            <l>So'n richt'ge Fulpelz hett en Fell,</l>
            <l>Dor geiht kein Loww dörch un kein Schell,</l>
            <l>Kein Straken un kein Hauen.</l>
            <l>Bi Disch sitt ein, de richtig ful,</l>
            <l>'ne halwe Tüft in't apne Mul,</l>
            <l>Hei is tau ful taum Kauen.</l>
          </lg>
          <lg rhyme="unknown" type="stanza">
            <l>Hei rögt nich Hand, hei rögt nich Faut,</l>
            <l>Wat kamen deiht, is ümmer gaud;</l>
            <l>Un nennt dat »gottergewen«,</l>
            <l>Un sine fule Bräuderschaft,</l>
            <l>De nennt dat Demaut, nennt dat Kraft,</l>
            <l>Un lawt em bet taum Hewen.</l>
          </lg>
          <lg rhyme="unknown" type="stanza">
            <l>Un wenn hei starwt, denn set't em ein</l>
            <l>Von sine Ort en Likenstein:</l>
            <l>»hier ruht ein frommer Christe;</l>
            <l>Hat wider Willen nur gekaut,</l>
            <l>Ohn' daß er's wußt', hat er verdaut,</l>
            <l>Er war ein Feind der Lüste,</l>
            <l>Und Böses hat er nie getan,</l>
            <l>Nimm dir doch ein Exempel dran,</l>
            <l>Geh in dich, lieber Christe!«</l>
          </lg>
          <lg rhyme="unknown" type="stanza">
            <l>Doch wenn't ehr an dat Lewen geiht,</l>
            <l>Denn 's't all mit de Beschaulichkeit,</l>
            <l>Denn wehren s' sick so gaud as ein.</l>
            <l>Ick will jug mal en Stück vertellen,</l>
            <l>Wat hir in Meckelborg is scheihn:</l>
            <l>Ji kennt gewiß den lustigen Gesellen,</l>
            <l>»heindrich der Löwe« ward hei nennt,</l>
            <l>Un wer Heindrich den Löwen kennt,</l>
            <l>Den ward bekannt ok woll sin Vetter sin,</l>
            <l>De lütte, dicke, fule Korl Penzlin.</l>
            <l>Na, Korl Penzlinen hett in allen Gnaden</l>
            <l>Uns' Herrgott prächtig utstaffiert</l>
            <l>Mit schöne Bein un stramme Waden,</l>
            <l>Söß Schepel Kurn drei Treppen hoch tau dragen,</l>
            <l>Un einen kostbor schönen Magen,</l>
            <l>So'n rechten dägten un gesunnen;</l>
            <l>Mit einen Kopp so rund un dick</l>
            <l>Un afwarts wider dal nah unnen</l>
            <l>Mit ein gehürig Blaumenstück.</l>
            <l>Kort, Korl, de kann von Kopp tau Fäuten</l>
            <l>So gaud as einer »Venus« heiten.</l>
            <l>Doch einen Schaden hett de Mann,</l>
            <l>Dat hei sick nich recht rögen kann;</l>
            <l>Hei hett twors Rägen in den Bussen,</l>
            <l>Doch de Gelenke sünd em woll verwussen.</l>
          </lg>
          <lg rhyme="unknown" type="stanza">
            <l>Heindrich der Löw' ded, wat hei künn,</l>
            <l>Hei wickelt Korln von Kopp tau Fäuten</l>
            <l>In warme, wullen Decken in</l>
            <l>Un lett em so recht düchtig sweiten,</l>
            <l>Wat sei up engelsch training heiten,</l>
            <l>Un dacht em beiniger tau maken.</l>
            <l>Je ja, je ja! – Korl würd woll sweiten,</l>
            <l>Doch blew hei stiw up sine Knaken.</l>
            <l>»wo?« seggt uns' Heindrich, »dit is doch gefährlich!«</l>
            <l>Un stellt em bi't Flaßweiden an,</l>
            <l>Korl äwer seggt, dat wir em tau beswerlich.</l>
            <l>»täuw«, seggt uns' Heindrich, »täuw! Ick heww't!</l>
            <l>Ob hei nich Häuner häuden kann?</l>
            <l>Dat is en ruhiges Geschäft.«</l>
            <l>Uns' Heindrich höll 'ne grote Flucht</l>
            <l>Von schöne Häuner, utländsch Tucht;</l>
            <l>De würd'n Korln nu rute drewen,</l>
            <l>Dormit hei jo kein Not mit hadd,</l>
            <l>'ne Pitsch em in de Hand rin gewen</l>
            <l>Un hei herutführt up 'ne Kahr.</l>
            <l>»so, Korl, dit kann di woll gefallen.«</l>
          </lg>
          <lg rhyme="unknown" type="stanza">
            <l>Na, schön! Mit Abend un mit allen</l>
            <l>Is Korl denn von't Geschäft erlös't.</l>
            <l>»na, Korl, dit is bequem doch west?«</l>
            <l>»den Deuwel ok!« seggt Korl, »wat denkst du denn?</l>
            <l>Mit dat oll dämlich Häunerveih!</l>
            <l>Dor hett en nicks as Not un Mäuh!</l>
            <l>Dor kriggt mi keiner wedder hen!«</l>
            <l>»na«, seggt uns' Heindrich denn tau sich,</l>
            <l>»up </l>
            <l>För em möt dat bequemer sin.«</l>
            <l>Hei führt nah Rostock also 'rin</l>
            <l>Un köfft för Korln en Eselhingst.</l>
            <l>»so, Körling, kumm! Nu sett di rup,</l>
            <l>Will'n seihn, ob du dat so nich dwingst.«</l>
            <l>Un Korl, statsch as 'ne Semmelpupp,</l>
            <l>In sine Hand de Pitsch, in'n Mund en korten Bräsel,</l>
            <l>Ritt mit sin Veih nu stolz tau Feld</l>
            <l>Un hött sin Häuner nu tau Esel.</l>
          </lg>
          <lg rhyme="unknown" type="stanza">
            <l>Doch wohrt nich lang', dunn kümmt hei t'rügg.</l>
            <l>»ne, Heindrich, ne, dat mag ick nich,</l>
            <l>Dat Beist, dat hett entfamte Mucken,</l>
            <l>De Ekel will nich vorwärts gahn.</l>
            <l>Dor möt en up em rümmer slahn,</l>
            <l>Un wenn'n em sleiht, kriggt hei dat Bucken.«</l>
            <l>Je, denkt nu Heindrich, mäglich is't,</l>
            <l>Dat hei nich anners känen deiht,</l>
            <l>Un wenn ick dat man säker wüßt,</l>
            <l>Denn let'ck em in Bequemlichkeit.</l>
            <l>Na, will'n em doch mal utprobieren,</l>
            <l>Ob hei dörchut nich tau kurieren.</l>
            <l>'t is Winterdag un buten frisch,</l>
            <l>Dunn röppt hei: »Korl, kumm doch mal rin!«</l>
            <l>Un schüdd't 'ne Tüt' mit Pulver up den Disch.</l>
            <l>»segg, süll des' Pulwer gaud woll sin?«</l>
            <l>»worüm nich?« seggt uns' Korl Penzlin,</l>
            <l>»dat Tüg is glatt un blank un fin,</l>
            <l>Dat brennt nich vör, dat bluckt tau Höcht,</l>
            <l>Wenn einer blot den Drücker rögt.«</l>
            <l>»na«, seggt uns' Heindrich, »denn mak swinn</l>
            <l>Un hal en Arm vull Bäuken-Klaben,</l>
            <l>Recht dröge, nah de Stuw herin</l>
            <l>Un stek sei rinne in den Aben,</l>
            <l>Mi früst hüt morgen niederträchtig.«</l>
            <l>Korl geiht denn nu ok ganz bedächtig,</l>
            <l>Un as hei rut is, em nich süht,</l>
            <l>Schüdd't Heindrich fix den Pulver ut de Tüt'</l>
            <l>Un füllt sei vull mit Stuwensand.</l>
          </lg>
          <lg rhyme="unknown" type="stanza">
            <l>Korl kümmt nu rinne mit de Klaben</l>
            <l>Un steckt sei in den Stuwenaben,</l>
            <l>Un as sei recht in vullen Brand,</l>
            <l>Dunn geiht uns' Heindrich an de Dör,</l>
            <l>Slütt tau un treckt den Slätel ut.</l>
            <l>»so, Korl, nu sett di hir mal her!</l>
            <l>Du weißt, ick heww all lange Tid</l>
            <l>Mi mit de Absicht rümmer dragen,</l>
            <l>Dat Lewen in de Schanz tau slagen.«</l>
            <l>»wat!« röppt uns' lütte Korl Penzlin,</l>
            <l>»wo? Du magst jo des Deuwels sin!</l>
            <l>Dor hest du süs jo nicks von seggt.«</l>
            <l>»denn hürst du't nu; hüt kümmt't taurecht.</l>
            <l>Un denn heww ick so bi mi dacht,</l>
            <l>Du sädst de Welt ok woll gu'n Nacht.«</l>
            <l>»wat, </l>
            <l>»na, lat dat man, lat dat man sin.</l>
            <l>Ut di, min Jung', ward doch kein Mütz,</l>
            <l>Du wardst de Welt doch nicks mihr nütz,</l>
            <l>Du kannst di jo nich bücken un nich bögen</l>
            <l>Un kannst de Knaken nich mihr rögen.«</l>
            <l>»wat, Heindrich, wat? Wat föllt di in?</l>
            <l>Kik blot mal, wat ick beinig bün!«</l>
            <l>Un Korl, de springt nu hen un her</l>
            <l>Un rätert an de Stuwendör.</l>
            <l>Doch de is tau, un Heindrich seggt:</l>
            <l>»ick heww mi't sorgsam äwerleggt;</l>
            <l>Sid Johren all heww ick di fött</l>
            <l>Mit Eten, Drinken un mit allen,</l>
            <l>Nu deihst du mi woll den Gefallen</l>
            <l>Un seggst de Welt mit mi valet,</l>
            <l>Ut Dankborkeit, min olle Sähn.«</l>
            <l>»ut Dankborkeit? Na, dit wir nett!</l>
            <l>Ut Dankborkeit? Na, dit wir schön!«</l>
            <l>Un dorbi springt hei wedder hell tau Höcht.</l>
            <l>Uns' Heindrich sitt ganz still un seggt:</l>
            <l>»anfänglich heww ick mi so dacht,</l>
            <l>Wi wull'n uns in 'ne stille Nacht</l>
            <l>Ümschichtig an den Nagel hängen,</l>
            <l>Doch dat is nicks: ein bliwwt denn t'rügg.</l>
            <l>Nu segg mal, Korl, is't woll dat beste nich,</l>
            <l>Wenn w' uns mit Pulver in de Luft rin sprengen?«</l>
            <l>»heindrich, Heindrich! Büst du dull?</l>
            <l>Herr Gott, de ganze Tüt is vull!</l>
            <l>Herr Gott, hei nimmt s', hei smitt s' in't Fü'r.</l>
            <l>Reddt! Reddt! Tau Hülp, tau Hülp uns hir!«</l>
            <l>Un Heindrich nimmt den Stuwensand</l>
            <l>Un smitt em in den Abenbrand.</l>
            <l>Un Korl, de springt mit </l>
            <l>Herinne in de Finsterlucht</l>
            <l>Un brickt mit sine ganze Wucht</l>
            <l>Dörch Rahmen dörch un dörch de Ruten.</l>
            <l>Sin Vörderdeil, dat is all buten,</l>
            <l>Doch't Achterdeil, dat will nich mit.</l>
            <l>Un as hei nu so fast klemmt sitt,</l>
            <l>Dunn kümmt uns' Heindrich mit en Tagel –</l>
            <l>Swabb! swabb! »Nu kik mal ein!</l>
            <l>Täuw, Körling, täuw! Nu heww ick't seihn;</l>
            <l>Du büst so flink jo as en Vagel!</l>
            <l>Du büst jo idel fix tau Bein!«</l>
            <l>Swabb! swabb! »För't Häunerhäuden!«</l>
            <l>Swabb! swabb! »För't Linsatweiden!</l>
            <l>Buckt di de Esel noch tau dull?«</l>
            <l>So sleiht hei em dat Ledder vull,</l>
            <l>Un irst as Korl all'ns Gauds verspreckt,</l>
            <l>Dunn ward hei ut dat Finster treckt.</l>
          </lg>
          <lg rhyme="unknown" type="stanza">
            <l>Na, hett denn Korl Penzlin dat hollen?</l>
            <l>Hett nu de Arbeit em gefollen?</l>
            <l>Is hei nu fixer up de Bein?</l>
            <l>Dat weit ick nich – doch eins, dat is gewiß,</l>
            <l>Dat hei bi Heindrichen noch ümmer is,</l>
            <l>Un Pulver kann hei nich mihr seihn.</l>
          </lg>
          <lg rhyme="unknown" type="stanza">
            <l>Tau all Gebreken in de Welt</l>
            <l>Ward Fulheit as dat slimmste tellt,</l>
            <l>Sei is nich tau kurieren.</l>
            <l>Wer dörch un dörch irst ful is word'n –</l>
            <l>Kümmst hüt nich, kümmst du äwermorgen –,</l>
            <l>De is nich tau bekihren.</l>
          </lg>
          <lg rhyme="unknown" type="stanza">
            <l>So'n richt'ge Fulpelz hett en Fell,</l>
            <l>Dor geiht kein Loww dörch un kein Schell,</l>
            <l>Kein Straken un kein Hauen.</l>
            <l>Bi Disch sitt ein, de richtig ful,</l>
            <l>'ne halwe Tüft in't apne Mul,</l>
            <l>Hei is tau ful taum Kauen.</l>
          </lg>
          <lg rhyme="unknown" type="stanza">
            <l>Hei rögt nich Hand, hei rögt nich Faut,</l>
            <l>Wat kamen deiht, is ümmer gaud;</l>
            <l>Un nennt dat »gottergewen«,</l>
            <l>Un sine fule Bräuderschaft,</l>
            <l>De nennt dat Demaut, nennt dat Kraft,</l>
            <l>Un lawt em bet taum Hewen.</l>
          </lg>
          <lg rhyme="unknown" type="stanza">
            <l>Un wenn hei starwt, denn set't em ein</l>
            <l>Von sine Ort en Likenstein:</l>
            <l>»hier ruht ein frommer Christe;</l>
            <l>Hat wider Willen nur gekaut,</l>
            <l>Ohn' daß er's wußt', hat er verdaut,</l>
            <l>Er war ein Feind der Lüste,</l>
            <l>Und Böses hat er nie getan,</l>
            <l>Nimm dir doch ein Exempel dran,</l>
            <l>Geh in dich, lieber Christe!«</l>
          </lg>
          <lg rhyme="unknown" type="stanza">
            <l>Doch wenn't ehr an dat Lewen geiht,</l>
            <l>Denn 's't all mit de Beschaulichkeit,</l>
            <l>Denn wehren s' sick so gaud as ein.</l>
            <l>Ick will jug mal en Stück vertellen,</l>
            <l>Wat hir in Meckelborg is scheihn:</l>
            <l>Ji kennt gewiß den lustigen Gesellen,</l>
            <l>»heindrich der Löwe« ward hei nennt,</l>
            <l>Un wer Heindrich den Löwen kennt,</l>
            <l>Den ward bekannt ok woll sin Vetter sin,</l>
            <l>De lütte, dicke, fule Korl Penzlin.</l>
            <l>Na, Korl Penzlinen hett in allen Gnaden</l>
            <l>Uns' Herrgott prächtig utstaffiert</l>
            <l>Mit schöne Bein un stramme Waden,</l>
            <l>Söß Schepel Kurn drei Treppen hoch tau dragen,</l>
            <l>Un einen kostbor schönen Magen,</l>
            <l>So'n rechten dägten un gesunnen;</l>
            <l>Mit einen Kopp so rund un dick</l>
            <l>Un afwarts wider dal nah unnen</l>
            <l>Mit ein gehürig Blaumenstück.</l>
            <l>Kort, Korl, de kann von Kopp tau Fäuten</l>
            <l>So gaud as einer »Venus« heiten.</l>
            <l>Doch einen Schaden hett de Mann,</l>
            <l>Dat hei sick nich recht rögen kann;</l>
            <l>Hei hett twors Rägen in den Bussen,</l>
            <l>Doch de Gelenke sünd em woll verwussen.</l>
          </lg>
          <lg rhyme="unknown" type="stanza">
            <l>Heindrich der Löw' ded, wat hei künn,</l>
            <l>Hei wickelt Korln von Kopp tau Fäuten</l>
            <l>In warme, wullen Decken in</l>
            <l>Un lett em so recht düchtig sweiten,</l>
            <l>Wat sei up engelsch training heiten,</l>
            <l>Un dacht em beiniger tau maken.</l>
            <l>Je ja, je ja! – Korl würd woll sweiten,</l>
            <l>Doch blew hei stiw up sine Knaken.</l>
            <l>»wo?« seggt uns' Heindrich, »dit is doch gefährlich!«</l>
            <l>Un stellt em bi't Flaßweiden an,</l>
            <l>Korl äwer seggt, dat wir em tau beswerlich.</l>
            <l>»täuw«, seggt uns' Heindrich, »täuw! Ick heww't!</l>
            <l>Ob hei nich Häuner häuden kann?</l>
            <l>Dat is en ruhiges Geschäft.«</l>
            <l>Uns' Heindrich höll 'ne grote Flucht</l>
            <l>Von schöne Häuner, utländsch Tucht;</l>
            <l>De würd'n Korln nu rute drewen,</l>
            <l>Dormit hei jo kein Not mit hadd,</l>
            <l>'ne Pitsch em in de Hand rin gewen</l>
            <l>Un hei herutführt up 'ne Kahr.</l>
            <l>»so, Korl, dit kann di woll gefallen.«</l>
          </lg>
          <lg rhyme="unknown" type="stanza">
            <l>Na, schön! Mit Abend un mit allen</l>
            <l>Is Korl denn von't Geschäft erlös't.</l>
            <l>»na, Korl, dit is bequem doch west?«</l>
            <l>»den Deuwel ok!« seggt Korl, »wat denkst du denn?</l>
            <l>Mit dat oll dämlich Häunerveih!</l>
            <l>Dor hett en nicks as Not un Mäuh!</l>
            <l>Dor kriggt mi keiner wedder hen!«</l>
            <l>»na«, seggt uns' Heindrich denn tau sich,</l>
            <l>»up </l>
            <l>För em möt dat bequemer sin.«</l>
            <l>Hei führt nah Rostock also 'rin</l>
            <l>Un köfft för Korln en Eselhingst.</l>
            <l>»so, Körling, kumm! Nu sett di rup,</l>
            <l>Will'n seihn, ob du dat so nich dwingst.«</l>
            <l>Un Korl, statsch as 'ne Semmelpupp,</l>
            <l>In sine Hand de Pitsch, in'n Mund en korten Bräsel,</l>
            <l>Ritt mit sin Veih nu stolz tau Feld</l>
            <l>Un hött sin Häuner nu tau Esel.</l>
          </lg>
          <lg rhyme="unknown" type="stanza">
            <l>Doch wohrt nich lang', dunn kümmt hei t'rügg.</l>
            <l>»ne, Heindrich, ne, dat mag ick nich,</l>
            <l>Dat Beist, dat hett entfamte Mucken,</l>
            <l>De Ekel will nich vorwärts gahn.</l>
            <l>Dor möt en up em rümmer slahn,</l>
            <l>Un wenn'n em sleiht, kriggt hei dat Bucken.«</l>
            <l>Je, denkt nu Heindrich, mäglich is't,</l>
            <l>Dat hei nich anners känen deiht,</l>
            <l>Un wenn ick dat man säker wüßt,</l>
            <l>Denn let'ck em in Bequemlichkeit.</l>
            <l>Na, will'n em doch mal utprobieren,</l>
            <l>Ob hei dörchut nich tau kurieren.</l>
            <l>'t is Winterdag un buten frisch,</l>
            <l>Dunn röppt hei: »Korl, kumm doch mal rin!«</l>
            <l>Un schüdd't 'ne Tüt' mit Pulver up den Disch.</l>
            <l>»segg, süll des' Pulwer gaud woll sin?«</l>
            <l>»worüm nich?« seggt uns' Korl Penzlin,</l>
            <l>»dat Tüg is glatt un blank un fin,</l>
            <l>Dat brennt nich vör, dat bluckt tau Höcht,</l>
            <l>Wenn einer blot den Drücker rögt.«</l>
            <l>»na«, seggt uns' Heindrich, »denn mak swinn</l>
            <l>Un hal en Arm vull Bäuken-Klaben,</l>
            <l>Recht dröge, nah de Stuw herin</l>
            <l>Un stek sei rinne in den Aben,</l>
            <l>Mi früst hüt morgen niederträchtig.«</l>
            <l>Korl geiht denn nu ok ganz bedächtig,</l>
            <l>Un as hei rut is, em nich süht,</l>
            <l>Schüdd't Heindrich fix den Pulver ut de Tüt'</l>
            <l>Un füllt sei vull mit Stuwensand.</l>
          </lg>
          <lg rhyme="unknown" type="stanza">
            <l>Korl kümmt nu rinne mit de Klaben</l>
            <l>Un steckt sei in den Stuwenaben,</l>
            <l>Un as sei recht in vullen Brand,</l>
            <l>Dunn geiht uns' Heindrich an de Dör,</l>
            <l>Slütt tau un treckt den Slätel ut.</l>
            <l>»so, Korl, nu sett di hir mal her!</l>
            <l>Du weißt, ick heww all lange Tid</l>
            <l>Mi mit de Absicht rümmer dragen,</l>
            <l>Dat Lewen in de Schanz tau slagen.«</l>
            <l>»wat!« röppt uns' lütte Korl Penzlin,</l>
            <l>»wo? Du magst jo des Deuwels sin!</l>
            <l>Dor hest du süs jo nicks von seggt.«</l>
            <l>»denn hürst du't nu; hüt kümmt't taurecht.</l>
            <l>Un denn heww ick so bi mi dacht,</l>
            <l>Du sädst de Welt ok woll gu'n Nacht.«</l>
            <l>»wat, </l>
            <l>»na, lat dat man, lat dat man sin.</l>
            <l>Ut di, min Jung', ward doch kein Mütz,</l>
            <l>Du wardst de Welt doch nicks mihr nütz,</l>
            <l>Du kannst di jo nich bücken un nich bögen</l>
            <l>Un kannst de Knaken nich mihr rögen.«</l>
            <l>»wat, Heindrich, wat? Wat föllt di in?</l>
            <l>Kik blot mal, wat ick beinig bün!«</l>
            <l>Un Korl, de springt nu hen un her</l>
            <l>Un rätert an de Stuwendör.</l>
            <l>Doch de is tau, un Heindrich seggt:</l>
            <l>»ick heww mi't sorgsam äwerleggt;</l>
            <l>Sid Johren all heww ick di fött</l>
            <l>Mit Eten, Drinken un mit allen,</l>
            <l>Nu deihst du mi woll den Gefallen</l>
            <l>Un seggst de Welt mit mi valet,</l>
            <l>Ut Dankborkeit, min olle Sähn.«</l>
            <l>»ut Dankborkeit? Na, dit wir nett!</l>
            <l>Ut Dankborkeit? Na, dit wir schön!«</l>
            <l>Un dorbi springt hei wedder hell tau Höcht.</l>
            <l>Uns' Heindrich sitt ganz still un seggt:</l>
            <l>»anfänglich heww ick mi so dacht,</l>
            <l>Wi wull'n uns in 'ne stille Nacht</l>
            <l>Ümschichtig an den Nagel hängen,</l>
            <l>Doch dat is nicks: ein bliwwt denn t'rügg.</l>
            <l>Nu segg mal, Korl, is't woll dat beste nich,</l>
            <l>Wenn w' uns mit Pulver in de Luft rin sprengen?«</l>
            <l>»heindrich, Heindrich! Büst du dull?</l>
            <l>Herr Gott, de ganze Tüt is vull!</l>
            <l>Herr Gott, hei nimmt s', hei smitt s' in't Fü'r.</l>
            <l>Reddt! Reddt! Tau Hülp, tau Hülp uns hir!«</l>
            <l>Un Heindrich nimmt den Stuwensand</l>
            <l>Un smitt em in den Abenbrand.</l>
            <l>Un Korl, de springt mit </l>
            <l>Herinne in de Finsterlucht</l>
            <l>Un brickt mit sine ganze Wucht</l>
            <l>Dörch Rahmen dörch un dörch de Ruten.</l>
            <l>Sin Vörderdeil, dat is all buten,</l>
            <l>Doch't Achterdeil, dat will nich mit.</l>
            <l>Un as hei nu so fast klemmt sitt,</l>
            <l>Dunn kümmt uns' Heindrich mit en Tagel –</l>
            <l>Swabb! swabb! »Nu kik mal ein!</l>
            <l>Täuw, Körling, täuw! Nu heww ick't seihn;</l>
            <l>Du büst so flink jo as en Vagel!</l>
            <l>Du büst jo idel fix tau Bein!«</l>
            <l>Swabb! swabb! »För't Häunerhäuden!«</l>
            <l>Swabb! swabb! »För't Linsatweiden!</l>
            <l>Buckt di de Esel noch tau dull?«</l>
            <l>So sleiht hei em dat Ledder vull,</l>
            <l>Un irst as Korl all'ns Gauds verspreckt,</l>
            <l>Dunn ward hei ut dat Finster treckt.</l>
          </lg>
          <lg rhyme="unknown" type="stanza">
            <l>Na, hett denn Korl Penzlin dat hollen?</l>
            <l>Hett nu de Arbeit em gefollen?</l>
            <l>Is hei nu fixer up de Bein?</l>
            <l>Dat weit ick nich – doch eins, dat is gewiß,</l>
            <l>Dat hei bi Heindrichen noch ümmer is,</l>
            <l>Un Pulver kann hei nich mihr seihn.</l>
          </lg>
        </lg>
      </div>
    </body>
  </text>
</TEI>
