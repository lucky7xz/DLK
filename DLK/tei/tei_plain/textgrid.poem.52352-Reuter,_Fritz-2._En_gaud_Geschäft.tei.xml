<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">2. En gaud Geschäft</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">10</measure>
        <measure type="verses">250</measure>
        <measure type="verses_per_stanza">1-9 2-66 3-13 4-29 5-8 6-9 7-66 8-13 9-29 10-8</measure>
        <measure type="syllables">2078</measure>
        <measure type="tokens">1586</measure>
        <measure type="characters">8478</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>2. En gaud Geschäft</head>
          <lg rhyme="unknown" type="stanza">
            <l>Tau Grimmen was mal en Burmeister,</l>
            <l>De was sihr streng un sihr gerecht;</l>
            <l>Un't was tau Grimmen ok en Preister,</l>
            <l>De hett sick sihr dorwedder leggt,</l>
            <l>Wenn up den Sünndag wat geschach,</l>
            <l>Un wenn hei wen in Arbeit sach,</l>
            <l>Wull hei't abslutemang nich liden.</l>
            <l>Na, dit was in de swed'schen Tiden,</l>
            <l>Nu mag't woll anners worden sin.</l>
          </lg>
          <lg rhyme="unknown" type="stanza">
            <l>Na, einmal was't en slimmen Aust,</l>
            <l>De Grimm'nschen seten deip herin,</l>
            <l>Von'n Hewen ded't mit Mollen geiten,</l>
            <l>Un all de Hawer, Gasten, Weiten</l>
            <l>Stünn up dat Feld un stünn un stünn;</l>
            <l>Kein Deuwel kreg en Fäuder rin.</l>
            <l>Ok den'n Burmeister güng dat leg,</l>
            <l>Denn hei ok drew de Ackeri</l>
            <l>Un hadd 'ne grote Rummeli</l>
            <l>Von Kurn up't Feld, un't würd nich drög,</l>
            <l>Dat Kurn fung an all uttauwassen.</l>
            <l>Dunn müßt't sick einmal just so passen,</l>
            <l>Dat't Sünndags intauführen was.</l>
            <l>»na«, seggt de Herr Burmeister denn,</l>
            <l>»jehann, spann an un führ man hen!</l>
            <l>Wenn ich mein Korn heut holen laß,</l>
            <l>So wird's der Pastor woll nich wehren;</l>
            <l>Und sollt er's tun,</l>
            <l>Je denn – je nun –</l>
            <l>Ich würd' mich heute nicht dran kehren.« –</l>
            <l>Na, as Jehann de Strat hendal</l>
            <l>Nu rute führt, dunn geiht't denn los:</l>
            <l>»korl Smidt, Franz Schult, Jehann Westphal!</l>
            <l>So spaudt jug doch, kik't dor man bloß!</l>
            <l>Uns' Herr Burmeister führt hüt in;</l>
            <l>Un wat de Herr Burmeister kann,</l>
            <l>Dat kän wi ok. – Spann an, Jehann!</l>
            <l>Un spaud di doch un mak ok swinn!</l>
            <l>Du nimmst den Tingel up de Spitz,</l>
            <l>Un oll brun Tanten nimmt sick Fritz,</l>
            <l>Wi führen hüt mit duwwelt Gang.</l>
            <l>Un du, Korlin, un Fiken Schaden,</l>
            <l>Ji makt jug prat, ji sält hüt laden;</l>
            <l>Bistaken deiht Korl Rederank,</l>
            <l>Un Snursch un Lüchtsch un Rike Decken,</l>
            <l>De sälen rinner in dat Fack,</l>
            <l>Un leggen sall oll Vadder Tack,</l>
            <l>Un Jochen sall den Köter trecken.</l>
            <l>Hir is de Fork, hir is de Binner!</l>
            <l>Taum Dunner, rögt jug doch geswinner!</l>
            <l>De Düwel hett so 'n Nälen seihn!</l>
            <l>Na, täuwt! Ick ward schön los jug böhren!</l>
            <l>Makt doch de Beinen bet vonein!</l>
            <l>Gotts Dunner! – Na, ick will nich swören,</l>
            <l>De Tiden sünd dor jitzt nich nah.</l>
            <l>Dit Nälen is denn doch tau arg!</l>
            <l>Un hürt ji, ümmer von de Barg!</l>
            <l>De Grün'n de drögen nahsten nah.«</l>
            <l>Un rumpel di pumpel di pumpel di paff,</l>
            <l>So rastert dat Fuhrwark de Strat nu heraf,</l>
            <l>Un Vadder, de löppt,</l>
            <l>Un Vadder, de röppt</l>
            <l>De Strat nu hendal</l>
            <l>Nah Knecht un nah Mäten:</l>
            <l>»so hollt doch en beten!</l>
            <l>So hollt doch enmal;</l>
            <l>Ji hewwt jo de Hauptsak, den Wes'bom vergeten.«</l>
            <l>So geiht dat fast in jeden Hus';</l>
            <l>Ganz Grimmen is in Il un Hast:</l>
            <l>Un spaud di, dat du farig wardst!</l>
            <l>Dat geiht mi hüt doch vel tau dus'!</l>
            <l>Fiw Föder möten hüt noch 'rin.</l>
            <l>Un fixing, Korl! Un Dürting, swinn,</l>
            <l>Un spaudt jug doch, Korlin, Kristin!</l>
            <l>Un unsern Herrn Burmeister sin,</l>
            <l>De hett nu all en Fäuder 'rin.«</l>
          </lg>
          <lg rhyme="unknown" type="stanza">
            <l>So geiht dat ümmer in de Straten,</l>
            <l>Un ümmer heit dat: »De Burmeister,</l>
            <l>De hett tauirst inführen laten.«</l>
            <l>Un all'ns is froh, un blot den Preister</l>
            <l>Hett doch de Sak ganz hellsch verdraten.</l>
            <l>De murrt un brummt in 'n Hus' herüm:</l>
            <l>»wenn selbst das Oberhaupt der Stadt</l>
            <l>Nicht Scheu vor den Gesetzen hat,</l>
            <l>Dann ist das schlimm, sehr schlimm, sehr schlimm!</l>
            <l>Sein Tun ist wahrhaft ja barbarisch.</l>
            <l>Doch wart, Patron, du sollst dafür</l>
            <l>Gestraft auch sein, ich schwör es dir,</l>
            <l>Ganz exemplarisch, plarisch, plarisch!«</l>
          </lg>
          <lg rhyme="unknown" type="stanza">
            <l>Den annern Dag is denn Termin,</l>
            <l>Un unse Herr Burmeister seggt:</l>
            <l>»herr Ratsherr, 't kann nich anners sin,</l>
            <l>Uns' Herr Pastur is in sin Recht.«</l>
            <l>Un röppt den Kniper rin un fröggt,</l>
            <l>Wer gistern Nahmiddag hett führt.</l>
            <l>»je«, seggt de, »Herr, hir baben wir't</l>
            <l>Korl Schult un Möller, Schauster Smidt</l>
            <l>Un Ackersmann Michel un Witt,</l>
            <l>Un un'n, dor führten s' alltausamen.«</l>
            <l>»denn lat Hei s' all mal ruppe kamen.«</l>
            <l>Sei kamen denn, un de Burmeister,</l>
            <l>De seggt tau ehr: woans de Preister</l>
            <l>Dat bi em hadd tau Anzeig' bröcht,</l>
            <l>Dat s' all den Sünndag gistern braken;</l>
            <l>Un de Herr Paster, de hadd recht.</l>
            <l>»wo Dunner! Wat sünd dit för Saken?«</l>
            <l>Röppt Ackerbörger Jochen Smook,</l>
            <l>»sei, Herr Burmeister führten ok!«</l>
            <l>»und als der erste!« röppt de Preister.</l>
            <l>»das weiß ich wohl!« seggt de Burmeister,</l>
            <l>»ich fuhr zuerst, und d'rum bezahle</l>
            <l>Ich heute auch zuerst mein Geld.</l>
            <l>Seiht hir, hir liggen min fiw Daler.</l>
            <l>So, Kinnings, nu man 'ran un tellt</l>
            <l>Ein jeder hir man richtig gegen,</l>
            <l>Denn hett de Sak ehr Endschaft kregen.«</l>
            <l>Wat helpt dat all, sei möten 'ran</l>
            <l>Un tell'n ehr Geld hen, Mann vör Mann.</l>
          </lg>
          <lg rhyme="unknown" type="stanza">
            <l>»wo«, fröggt de preister, »bleibt das Geld?«</l>
            <l>»das Geld«, seggt de Burmeister, »fällt</l>
            <l>In unsre städt'sche Sportelkasse.«</l>
            <l>»und wo bleibt's dann?« fröggt em de Preister.</l>
            <l>»je, Herr Pastur«, seggt de Burmeister,</l>
            <l>Un hellsch fidel un häglich was'e,</l>
            <l>»denn flüt't in mine Tasch herin,</l>
            <l>Wil ick up Sporteln wesen bün.«</l>
          </lg>
          <lg rhyme="unknown" type="stanza">
            <l>Tau Grimmen was mal en Burmeister,</l>
            <l>De was sihr streng un sihr gerecht;</l>
            <l>Un't was tau Grimmen ok en Preister,</l>
            <l>De hett sick sihr dorwedder leggt,</l>
            <l>Wenn up den Sünndag wat geschach,</l>
            <l>Un wenn hei wen in Arbeit sach,</l>
            <l>Wull hei't abslutemang nich liden.</l>
            <l>Na, dit was in de swed'schen Tiden,</l>
            <l>Nu mag't woll anners worden sin.</l>
          </lg>
          <lg rhyme="unknown" type="stanza">
            <l>Na, einmal was't en slimmen Aust,</l>
            <l>De Grimm'nschen seten deip herin,</l>
            <l>Von'n Hewen ded't mit Mollen geiten,</l>
            <l>Un all de Hawer, Gasten, Weiten</l>
            <l>Stünn up dat Feld un stünn un stünn;</l>
            <l>Kein Deuwel kreg en Fäuder rin.</l>
            <l>Ok den'n Burmeister güng dat leg,</l>
            <l>Denn hei ok drew de Ackeri</l>
            <l>Un hadd 'ne grote Rummeli</l>
            <l>Von Kurn up't Feld, un't würd nich drög,</l>
            <l>Dat Kurn fung an all uttauwassen.</l>
            <l>Dunn müßt't sick einmal just so passen,</l>
            <l>Dat't Sünndags intauführen was.</l>
            <l>»na«, seggt de Herr Burmeister denn,</l>
            <l>»jehann, spann an un führ man hen!</l>
            <l>Wenn ich mein Korn heut holen laß,</l>
            <l>So wird's der Pastor woll nich wehren;</l>
            <l>Und sollt er's tun,</l>
            <l>Je denn – je nun –</l>
            <l>Ich würd' mich heute nicht dran kehren.« –</l>
            <l>Na, as Jehann de Strat hendal</l>
            <l>Nu rute führt, dunn geiht't denn los:</l>
            <l>»korl Smidt, Franz Schult, Jehann Westphal!</l>
            <l>So spaudt jug doch, kik't dor man bloß!</l>
            <l>Uns' Herr Burmeister führt hüt in;</l>
            <l>Un wat de Herr Burmeister kann,</l>
            <l>Dat kän wi ok. – Spann an, Jehann!</l>
            <l>Un spaud di doch un mak ok swinn!</l>
            <l>Du nimmst den Tingel up de Spitz,</l>
            <l>Un oll brun Tanten nimmt sick Fritz,</l>
            <l>Wi führen hüt mit duwwelt Gang.</l>
            <l>Un du, Korlin, un Fiken Schaden,</l>
            <l>Ji makt jug prat, ji sält hüt laden;</l>
            <l>Bistaken deiht Korl Rederank,</l>
            <l>Un Snursch un Lüchtsch un Rike Decken,</l>
            <l>De sälen rinner in dat Fack,</l>
            <l>Un leggen sall oll Vadder Tack,</l>
            <l>Un Jochen sall den Köter trecken.</l>
            <l>Hir is de Fork, hir is de Binner!</l>
            <l>Taum Dunner, rögt jug doch geswinner!</l>
            <l>De Düwel hett so 'n Nälen seihn!</l>
            <l>Na, täuwt! Ick ward schön los jug böhren!</l>
            <l>Makt doch de Beinen bet vonein!</l>
            <l>Gotts Dunner! – Na, ick will nich swören,</l>
            <l>De Tiden sünd dor jitzt nich nah.</l>
            <l>Dit Nälen is denn doch tau arg!</l>
            <l>Un hürt ji, ümmer von de Barg!</l>
            <l>De Grün'n de drögen nahsten nah.«</l>
            <l>Un rumpel di pumpel di pumpel di paff,</l>
            <l>So rastert dat Fuhrwark de Strat nu heraf,</l>
            <l>Un Vadder, de löppt,</l>
            <l>Un Vadder, de röppt</l>
            <l>De Strat nu hendal</l>
            <l>Nah Knecht un nah Mäten:</l>
            <l>»so hollt doch en beten!</l>
            <l>So hollt doch enmal;</l>
            <l>Ji hewwt jo de Hauptsak, den Wes'bom vergeten.«</l>
            <l>So geiht dat fast in jeden Hus';</l>
            <l>Ganz Grimmen is in Il un Hast:</l>
            <l>Un spaud di, dat du farig wardst!</l>
            <l>Dat geiht mi hüt doch vel tau dus'!</l>
            <l>Fiw Föder möten hüt noch 'rin.</l>
            <l>Un fixing, Korl! Un Dürting, swinn,</l>
            <l>Un spaudt jug doch, Korlin, Kristin!</l>
            <l>Un unsern Herrn Burmeister sin,</l>
            <l>De hett nu all en Fäuder 'rin.«</l>
          </lg>
          <lg rhyme="unknown" type="stanza">
            <l>So geiht dat ümmer in de Straten,</l>
            <l>Un ümmer heit dat: »De Burmeister,</l>
            <l>De hett tauirst inführen laten.«</l>
            <l>Un all'ns is froh, un blot den Preister</l>
            <l>Hett doch de Sak ganz hellsch verdraten.</l>
            <l>De murrt un brummt in 'n Hus' herüm:</l>
            <l>»wenn selbst das Oberhaupt der Stadt</l>
            <l>Nicht Scheu vor den Gesetzen hat,</l>
            <l>Dann ist das schlimm, sehr schlimm, sehr schlimm!</l>
            <l>Sein Tun ist wahrhaft ja barbarisch.</l>
            <l>Doch wart, Patron, du sollst dafür</l>
            <l>Gestraft auch sein, ich schwör es dir,</l>
            <l>Ganz exemplarisch, plarisch, plarisch!«</l>
          </lg>
          <lg rhyme="unknown" type="stanza">
            <l>Den annern Dag is denn Termin,</l>
            <l>Un unse Herr Burmeister seggt:</l>
            <l>»herr Ratsherr, 't kann nich anners sin,</l>
            <l>Uns' Herr Pastur is in sin Recht.«</l>
            <l>Un röppt den Kniper rin un fröggt,</l>
            <l>Wer gistern Nahmiddag hett führt.</l>
            <l>»je«, seggt de, »Herr, hir baben wir't</l>
            <l>Korl Schult un Möller, Schauster Smidt</l>
            <l>Un Ackersmann Michel un Witt,</l>
            <l>Un un'n, dor führten s' alltausamen.«</l>
            <l>»denn lat Hei s' all mal ruppe kamen.«</l>
            <l>Sei kamen denn, un de Burmeister,</l>
            <l>De seggt tau ehr: woans de Preister</l>
            <l>Dat bi em hadd tau Anzeig' bröcht,</l>
            <l>Dat s' all den Sünndag gistern braken;</l>
            <l>Un de Herr Paster, de hadd recht.</l>
            <l>»wo Dunner! Wat sünd dit för Saken?«</l>
            <l>Röppt Ackerbörger Jochen Smook,</l>
            <l>»sei, Herr Burmeister führten ok!«</l>
            <l>»und als der erste!« röppt de Preister.</l>
            <l>»das weiß ich wohl!« seggt de Burmeister,</l>
            <l>»ich fuhr zuerst, und d'rum bezahle</l>
            <l>Ich heute auch zuerst mein Geld.</l>
            <l>Seiht hir, hir liggen min fiw Daler.</l>
            <l>So, Kinnings, nu man 'ran un tellt</l>
            <l>Ein jeder hir man richtig gegen,</l>
            <l>Denn hett de Sak ehr Endschaft kregen.«</l>
            <l>Wat helpt dat all, sei möten 'ran</l>
            <l>Un tell'n ehr Geld hen, Mann vör Mann.</l>
          </lg>
          <lg rhyme="unknown" type="stanza">
            <l>»wo«, fröggt de preister, »bleibt das Geld?«</l>
            <l>»das Geld«, seggt de Burmeister, »fällt</l>
            <l>In unsre städt'sche Sportelkasse.«</l>
            <l>»und wo bleibt's dann?« fröggt em de Preister.</l>
            <l>»je, Herr Pastur«, seggt de Burmeister,</l>
            <l>Un hellsch fidel un häglich was'e,</l>
            <l>»denn flüt't in mine Tasch herin,</l>
            <l>Wil ick up Sporteln wesen bün.«</l>
          </lg>
        </lg>
      </div>
    </body>
  </text>
</TEI>
