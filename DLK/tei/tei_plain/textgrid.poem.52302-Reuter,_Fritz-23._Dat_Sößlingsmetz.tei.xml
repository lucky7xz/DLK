<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">23. Dat Sößlingsmetz</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">242</measure>
        <measure type="verses_per_stanza">1-121 2-121</measure>
        <measure type="syllables">2174</measure>
        <measure type="tokens">1660</measure>
        <measure type="characters">8706</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>23. Dat Sößlingsmetz</head>
          <lg rhyme="unknown" type="stanza">
            <l>So'n rechten Hanschendörper Bur,</l>
            <l>Dat is 'ne snurr'ge Kreatur.</l>
            <l>Wenn de mal kümmt tau Stadt herin,</l>
            <l>Dat's grad, as wenn de Ap sick in</l>
            <l>Pickstäweln hett infangen laten</l>
            <l>Un weit nich recht, wo ut noch in.</l>
            <l>Na, einmal kröp ut sinen Katen,</l>
            <l>Wo hei in buren was un tagen,</l>
            <l>De ein von ehr, oll Jochen Hagen,</l>
            <l>Un gung tau Stadt hen nah Stemhagen.</l>
            <l>As hei nu dor herümmer dwätern deit,</l>
            <l>Dunn seggt tau em oll Hanne Heinz:</l>
            <l>»na, Brauder Hagen, na, wo geiht't?«</l>
            <l>»dat geiht jo noch, so as Ji seiht.«</l>
            <l>»je, Brauder Hagen, hür mal eins!</l>
            <l>So kannst du hir nich rümmer lopen,</l>
            <l>De Jung's, de kamen süs tau hopen,</l>
            <l>Din Bort is tollang unner dine Snut,</l>
            <l>Du sühst jo as en Farken ut.</l>
            <l>Irst geihst du hen un lettst di hübsch balbieren,</l>
            <l>Denn nahsten kannst du 'rüm spazieren.«</l>
            <l>»den Dunner!« seggt oll Jochen Hagen,</l>
            <l>»ji sünd verdeuwelt fin hir tau Stemhagen.</l>
            <l>Na, wenn dat möt, denn möt't ok scheihn.«</l>
            <l>Hei makt sick also up de Bein</l>
            <l>Nah'n ollen Dokter Metzen hen.</l>
            <l>Irst steiht hei dor un gapt un gapt;</l>
            <l>Na, endlich seggt sei doch: »Wat gew'ck Em, wenn</l>
            <l>Hei mi den Bort herunner schrapt?«</l>
            <l>»ja«, seggt oll Dokter Metz, »min leiwe Fründ,</l>
            <l>Dat kümmt drup an, so as de Metzers sünd.</l>
            <l>Mit dit, dor kost't de Spaß twei Gröschen.«</l>
            <l>»den Dunner ok!« seggt Jochen Hagen,</l>
            <l>»dor möt'ck binah en Dag för döschen!«</l>
            <l>»denn möt Hei't mit dat anner wagen,</l>
            <l>Dat heww ick noch hüt morgen wett't</l>
            <l>Un is tau'm Schilling ingeset't.«</l>
            <l>»dat Geld is gor tau knapp up Städen</l>
            <l>Un slimme Tiden sünd anjetz.«</l>
            <l>»na, gaud – ick will Em nich bereden,</l>
            <l>Denn nehm Hei sick dat Sößlingsmetz.«</l>
            <l>»na, denn will'n w't dor mal mit probieren.</l>
            <l>Ick heww jo anners doch kein Wahl«,</l>
            <l>Seggt Hagen nu un set't sick dal,</l>
            <l>Un Metz fängt an em tau balbieren.</l>
            <l>Na, so'n Stück Arbeit möt man kennen!</l>
            <l>Oll Metz treckt irst den Rock sick ut</l>
            <l>Un spuckt sick dreimal in de Hän'n,</l>
            <l>Denn de oll Hagen hadd 'ne Hut</l>
            <l>So as so'n olles Seehundsfell,</l>
            <l>Wat äwer'n Reisekuffert is.</l>
            <l>Oll Hagen set't sick nu tau Stell,</l>
            <l>Metz höllt mit eine Hand em wiß,</l>
            <l>Un mit de anner un dat Sößlingsmetz</l>
            <l>Fuhrwarkt hei em nu in't Gesicht herin.</l>
            <l>»na«, denkt oll Hagen, »dit's was Nett's!</l>
            <l>Wat ick doch för en Esel bün!</l>
            <l>Dit heww ick würklich nüdlich drapen.«</l>
            <l>Doch't süll noch fiwmal anners kamen.</l>
            <l>Metz ward nu unner't Kinn em schrapen,</l>
            <l>Oll Hagen bitt de Tähn tausamen,</l>
            <l>Hei böhrt den Kopp so hoch un ümmer höger,</l>
            <l>Binah vör Weihdag ludhals' schreg 'e;</l>
            <l>De Gördel ward em ümmer enger,</l>
            <l>Hei ward so lang un ümmer länger,</l>
            <l>Binah so lang as Lewerenzens Kind.</l>
            <l>»holt! Dunnerwedder! Holt mit din Geschind'!</l>
            <l>Meinst du, dat ick min Fell heww stahlen?</l>
            <l>Un dorför sall ick noch betahlen?«</l>
            <l>»ih wat!« seggt Metz, »sitt du man wiß.</l>
            <l>Dat treckt sick allens wedder t'recht.</l>
            <l>Bedenk, dat dit en Äwergang man is,</l>
            <l>As tau de Hun'n de Voß hadd seggt,</l>
            <l>As sei dat Fell em äw're Uhren togen.</l>
            <l>De Tähn tausam un tau de Ogen!</l>
            <l>Mak doch nich glik so'n grot Gewes'!</l>
            <l>Wi kamen nu irst unn're Näs'.«</l>
            <l>Un nu gung't wedder los up unsern Ollen.</l>
            <l>Hei kreg em an de Näs' tau hollen,</l>
            <l>As würd hei'n gor nich anners tämsen</l>
            <l>Un wull'n sick irst en beten bremsen.</l>
            <l>De Oll kunn rögen sick nich im geringsten.</l>
            <l>Doch as dat Ding den Anfang namm,</l>
            <l>Dunn denkt hei doch, dat Ostern glik un Pingsten</l>
            <l>Up einen Dag tausamen kamm. –</l>
            <l>Hadd Metz em irsten reckt nah baben,</l>
            <l>Denn drückt hei'n nu in einen Dutten nedder;</l>
            <l>So lütting würd oll Hagen wedder,</l>
            <l>As würd hei ganz tausamen schraben.</l>
            <l>De Tranen lepen an de Backen 'run,</l>
            <l>Dat Sößlingsmetz, dat rackt un schunn,</l>
            <l>As wenn so'n durn-dörchfluchten Egt</l>
            <l>Em unn're Näs' herümmer fegt.</l>
            <l>Un länger kunn hei nu nich swigen;</l>
            <l>Hei fung nu ludhals' an tau schrigen:</l>
            <l>»verfluchter Hund! Nu lat mi los!</l>
            <l>Ick wull, ick hadd di, Racker, bloß,</l>
            <l>Wo ick di hewwen wull; ick wull di't lihren:</l>
            <l>Du Ekel! Nennst du </l>
            <l>Ick will dat nu nich länger liden;</l>
            <l>Nu lettst du los mi up de Stell!</l>
            <l>Du sallst nu länger nich ut minen Fell</l>
            <l>Mit din verfluchtes Metz di Reimen sniden!«</l>
            <l>Un dormit löppt hei ut de Dör herut.</l>
            <l>O Jemine, wo sach hei ut!</l>
            <l>Binah dat ganz Gesicht was schunnen. –</l>
            <l>Knapp is de irste Weihdag nu verwunnen,</l>
            <l>Ward hei irst sin Geschäft besorgen</l>
            <l>Un geiht denn nahst, kümmst hüt nich, kümmst du morgen,</l>
            <l>Den Weg nah Hus de Strat herunner,</l>
            <l>Dat ganz Gesicht vull luter Tunner.</l>
            <l>Hei möt an Metzen sinen Hus' vörbi,</l>
            <l>Un as hei neger kümmt ganz sachten,</l>
            <l>Dunn hürt hei en gefährliches Geschri –</l>
            <l>Oll Metz, de let sin Swin just slachten.</l>
            <l>»haha!« seggt hei, »nu is hei wedder bi;</l>
            <l>Nu lett sick wedder ein balbieren.«</l>
            <l>Hei steiht nu still, üm sick dat antauhüren,</l>
            <l>Un durt nich lang', verduwwelt sick't Geschri,</l>
            <l>Un't ward 'ne Wirtschaft un Gewes'.</l>
            <l>»haha!« seggt hei, »nu is hei unn're Näs'!«</l>
          </lg>
          <lg rhyme="unknown" type="stanza">
            <l>So'n rechten Hanschendörper Bur,</l>
            <l>Dat is 'ne snurr'ge Kreatur.</l>
            <l>Wenn de mal kümmt tau Stadt herin,</l>
            <l>Dat's grad, as wenn de Ap sick in</l>
            <l>Pickstäweln hett infangen laten</l>
            <l>Un weit nich recht, wo ut noch in.</l>
            <l>Na, einmal kröp ut sinen Katen,</l>
            <l>Wo hei in buren was un tagen,</l>
            <l>De ein von ehr, oll Jochen Hagen,</l>
            <l>Un gung tau Stadt hen nah Stemhagen.</l>
            <l>As hei nu dor herümmer dwätern deit,</l>
            <l>Dunn seggt tau em oll Hanne Heinz:</l>
            <l>»na, Brauder Hagen, na, wo geiht't?«</l>
            <l>»dat geiht jo noch, so as Ji seiht.«</l>
            <l>»je, Brauder Hagen, hür mal eins!</l>
            <l>So kannst du hir nich rümmer lopen,</l>
            <l>De Jung's, de kamen süs tau hopen,</l>
            <l>Din Bort is tollang unner dine Snut,</l>
            <l>Du sühst jo as en Farken ut.</l>
            <l>Irst geihst du hen un lettst di hübsch balbieren,</l>
            <l>Denn nahsten kannst du 'rüm spazieren.«</l>
            <l>»den Dunner!« seggt oll Jochen Hagen,</l>
            <l>»ji sünd verdeuwelt fin hir tau Stemhagen.</l>
            <l>Na, wenn dat möt, denn möt't ok scheihn.«</l>
            <l>Hei makt sick also up de Bein</l>
            <l>Nah'n ollen Dokter Metzen hen.</l>
            <l>Irst steiht hei dor un gapt un gapt;</l>
            <l>Na, endlich seggt sei doch: »Wat gew'ck Em, wenn</l>
            <l>Hei mi den Bort herunner schrapt?«</l>
            <l>»ja«, seggt oll Dokter Metz, »min leiwe Fründ,</l>
            <l>Dat kümmt drup an, so as de Metzers sünd.</l>
            <l>Mit dit, dor kost't de Spaß twei Gröschen.«</l>
            <l>»den Dunner ok!« seggt Jochen Hagen,</l>
            <l>»dor möt'ck binah en Dag för döschen!«</l>
            <l>»denn möt Hei't mit dat anner wagen,</l>
            <l>Dat heww ick noch hüt morgen wett't</l>
            <l>Un is tau'm Schilling ingeset't.«</l>
            <l>»dat Geld is gor tau knapp up Städen</l>
            <l>Un slimme Tiden sünd anjetz.«</l>
            <l>»na, gaud – ick will Em nich bereden,</l>
            <l>Denn nehm Hei sick dat Sößlingsmetz.«</l>
            <l>»na, denn will'n w't dor mal mit probieren.</l>
            <l>Ick heww jo anners doch kein Wahl«,</l>
            <l>Seggt Hagen nu un set't sick dal,</l>
            <l>Un Metz fängt an em tau balbieren.</l>
            <l>Na, so'n Stück Arbeit möt man kennen!</l>
            <l>Oll Metz treckt irst den Rock sick ut</l>
            <l>Un spuckt sick dreimal in de Hän'n,</l>
            <l>Denn de oll Hagen hadd 'ne Hut</l>
            <l>So as so'n olles Seehundsfell,</l>
            <l>Wat äwer'n Reisekuffert is.</l>
            <l>Oll Hagen set't sick nu tau Stell,</l>
            <l>Metz höllt mit eine Hand em wiß,</l>
            <l>Un mit de anner un dat Sößlingsmetz</l>
            <l>Fuhrwarkt hei em nu in't Gesicht herin.</l>
            <l>»na«, denkt oll Hagen, »dit's was Nett's!</l>
            <l>Wat ick doch för en Esel bün!</l>
            <l>Dit heww ick würklich nüdlich drapen.«</l>
            <l>Doch't süll noch fiwmal anners kamen.</l>
            <l>Metz ward nu unner't Kinn em schrapen,</l>
            <l>Oll Hagen bitt de Tähn tausamen,</l>
            <l>Hei böhrt den Kopp so hoch un ümmer höger,</l>
            <l>Binah vör Weihdag ludhals' schreg 'e;</l>
            <l>De Gördel ward em ümmer enger,</l>
            <l>Hei ward so lang un ümmer länger,</l>
            <l>Binah so lang as Lewerenzens Kind.</l>
            <l>»holt! Dunnerwedder! Holt mit din Geschind'!</l>
            <l>Meinst du, dat ick min Fell heww stahlen?</l>
            <l>Un dorför sall ick noch betahlen?«</l>
            <l>»ih wat!« seggt Metz, »sitt du man wiß.</l>
            <l>Dat treckt sick allens wedder t'recht.</l>
            <l>Bedenk, dat dit en Äwergang man is,</l>
            <l>As tau de Hun'n de Voß hadd seggt,</l>
            <l>As sei dat Fell em äw're Uhren togen.</l>
            <l>De Tähn tausam un tau de Ogen!</l>
            <l>Mak doch nich glik so'n grot Gewes'!</l>
            <l>Wi kamen nu irst unn're Näs'.«</l>
            <l>Un nu gung't wedder los up unsern Ollen.</l>
            <l>Hei kreg em an de Näs' tau hollen,</l>
            <l>As würd hei'n gor nich anners tämsen</l>
            <l>Un wull'n sick irst en beten bremsen.</l>
            <l>De Oll kunn rögen sick nich im geringsten.</l>
            <l>Doch as dat Ding den Anfang namm,</l>
            <l>Dunn denkt hei doch, dat Ostern glik un Pingsten</l>
            <l>Up einen Dag tausamen kamm. –</l>
            <l>Hadd Metz em irsten reckt nah baben,</l>
            <l>Denn drückt hei'n nu in einen Dutten nedder;</l>
            <l>So lütting würd oll Hagen wedder,</l>
            <l>As würd hei ganz tausamen schraben.</l>
            <l>De Tranen lepen an de Backen 'run,</l>
            <l>Dat Sößlingsmetz, dat rackt un schunn,</l>
            <l>As wenn so'n durn-dörchfluchten Egt</l>
            <l>Em unn're Näs' herümmer fegt.</l>
            <l>Un länger kunn hei nu nich swigen;</l>
            <l>Hei fung nu ludhals' an tau schrigen:</l>
            <l>»verfluchter Hund! Nu lat mi los!</l>
            <l>Ick wull, ick hadd di, Racker, bloß,</l>
            <l>Wo ick di hewwen wull; ick wull di't lihren:</l>
            <l>Du Ekel! Nennst du </l>
            <l>Ick will dat nu nich länger liden;</l>
            <l>Nu lettst du los mi up de Stell!</l>
            <l>Du sallst nu länger nich ut minen Fell</l>
            <l>Mit din verfluchtes Metz di Reimen sniden!«</l>
            <l>Un dormit löppt hei ut de Dör herut.</l>
            <l>O Jemine, wo sach hei ut!</l>
            <l>Binah dat ganz Gesicht was schunnen. –</l>
            <l>Knapp is de irste Weihdag nu verwunnen,</l>
            <l>Ward hei irst sin Geschäft besorgen</l>
            <l>Un geiht denn nahst, kümmst hüt nich, kümmst du morgen,</l>
            <l>Den Weg nah Hus de Strat herunner,</l>
            <l>Dat ganz Gesicht vull luter Tunner.</l>
            <l>Hei möt an Metzen sinen Hus' vörbi,</l>
            <l>Un as hei neger kümmt ganz sachten,</l>
            <l>Dunn hürt hei en gefährliches Geschri –</l>
            <l>Oll Metz, de let sin Swin just slachten.</l>
            <l>»haha!« seggt hei, »nu is hei wedder bi;</l>
            <l>Nu lett sick wedder ein balbieren.«</l>
            <l>Hei steiht nu still, üm sick dat antauhüren,</l>
            <l>Un durt nich lang', verduwwelt sick't Geschri,</l>
            <l>Un't ward 'ne Wirtschaft un Gewes'.</l>
            <l>»haha!« seggt hei, »nu is hei unn're Näs'!«</l>
          </lg>
        </lg>
      </div>
    </body>
  </text>
</TEI>
