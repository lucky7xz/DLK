<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1. Dat Gewitter</title>
        <author>
          <persName>
            <surname>Groth</surname>
            <forename>Klaus</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">26</measure>
        <measure type="verses">506</measure>
        <measure type="verses_per_stanza">1-47 2-9 3-12 4-27 5-33 6-10 7-11 8-9 9-8 10-41 11-13 12-29 13-4 14-47 15-9 16-12 17-27 18-33 19-10 20-11 21-9 22-8 23-41 24-13 25-29 26-4</measure>
        <measure type="syllables">5242</measure>
        <measure type="tokens">4134</measure>
        <measure type="characters">20244</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1859</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1. Dat Gewitter</head>
          <lg rhyme="unknown" type="stanza">
            <l>»gau to, Jung! stick de Fork hier in de Eer!</l>
            <l>Man düchtig deep! süh so! – un dar de anner!</l>
            <l>Un hier de Knüppel dœr de Tinn! – De Harken</l>
            <l>– Das recht – man so schreeg œwer an den Törfklot!«</l>
            <l>Grotvader wis' un arbei' mit de Hann',</l>
            <l>As he dat seggt, un harr dat hild un ili;</l>
            <l>Doch weern de Been so gau nich as de Mund,</l>
            <l>Se weern al stump un stif, de Waden dünn,</l>
            <l>De Kneden krumm un bęwri mit ęr Spangn.</l>
            <l>He stunn un röhr de Schoh ni vunne Stell,</l>
            <l>Un heel de Arms vuneen, as wenn he tolang,</l>
            <l>Un seggt: »Ik will en Dutten Hau derop leggn!«</l>
            <l>Doch keem de Jung em flink un rasch tovœr.</l>
            <l>»süh so! Das recht. – Dat ward je'n gruli Wedder!«</l>
            <l>Un darbi trock he an sin breden Hot</l>
            <l>Un schov em inne Nack un krau den Griskopp</l>
            <l>Un rich den olen krummen Rügg tohöch –</l>
            <l>»du lewe Gott! dat ward je düstre Nacht!</l>
            <l>Ik dach dat al; wa weer dat swul un brüddi,</l>
            <l>Un wa de Flegen steken dœr de Strümp!</l>
            <l>Jan Hinners schull dat För man lerri laten;</l>
            <l>He kumt ni vunne Büt, so brickt dat los.</l>
            <l>Bi Möldorp un int Westen ist noch hell –«</l>
            <l>He dreih de Rump un röhr sik ni vun Placken –</l>
            <l>»doch liggt dat oppe Geest je gnęterswart,</l>
            <l>De Wulken hangt hendal bet oppe Höchden,</l>
            <l>In Hastedt is de Thorn man kum to sehn.</l>
            <l>Süh an, de Wulk! dat is en Buttelsteert!</l>
            <l>Wo de hendal langt, bringt se ok nix Gudes.</l>
            <l>Dar geit't al los! Süh, wa dat stufft un dreiht,</l>
            <l>As wenn de Hadbarn inne Hęben swęvt!</l>
            <l>Das luter Dack un Reth – du lewe Gott,</l>
            <l>Dar is wul'n halwe Schün to stuben gan!</l>
            <l>Un wa dat sus't! Aha! dat sünd al Hagel!</l>
            <l>Wa se dar danzt! – Krup ünner – so man to! –</l>
            <l>Ol Nawer Springer löppt ok al in Draf;</l>
            <l>Wat makt he Been! süh an! he kann nich rœwer –</l>
            <l>Dar kumt he rut – he hett en Stęwel vull –</l>
            <l>Wi ward to old, dat geit ni mehr, Herr Nachbar,</l>
            <l>Krup He man ünner, hier's noch Platz vœr Een.</l>
            <l>Ik denk, dat Wedder jagt wul bald vœrœwer.</l>
            <l>De Hageln sünd to hart vœr ole Knaken;</l>
            <l>Se rasselt mi as Arfen oppen Hot!«</l>
            <l>Un darbi fallt he vœrwarts oppe Hann'</l>
            <l>Un krabbelt langsam rinner inne Hütt,</l>
            <l>Un sett sik bi de Annern inne Reeg,</l>
            <l>De Been vœrut un mit de Rügg ann Törfklot.</l>
          </lg>
          <lg rhyme="unknown" type="stanza">
            <l>He fol de magern Fingern op de Kneen</l>
            <l>Un keek, as wenn he będen dę, umhöch.</l>
            <l>Wat weer't en old Gesicht! un blid un würdi,</l>
            <l>Mit depe Folen un mit blaue Ogen.</l>
            <l>De Jung, en Bengel vun en Halfstig Jahr,</l>
            <l>Mit ębn son blaue Ogen as de Ole</l>
            <l>Un fine blanke Hut, goldgęl verbrennt,</l>
            <l>Seeg na em op – do leih en hellen Blitz</l>
            <l>Un lüch de beiden bleekli int Gesicht.</l>
          </lg>
          <lg rhyme="unknown" type="stanza">
            <l>Dat seeg mal egen ut! De Ol so ruhi,</l>
            <l>De stumme deepe Eernst in alle Folen,</l>
            <l>Un in dat blanke appelgęle Antlitz,</l>
            <l>As mit en Stot, de flegen Kinnerangst –</l>
            <l>Un dochen, keek man Beide recht int Og,</l>
            <l>So kunn man sehn, dat weer desülwe Snitt,</l>
            <l>Un as de Tiden noch de Ol ni rakt harrn,</l>
            <l>De Schritt vœr Schritt en Fol un Runzel drückt</l>
            <l>Un mit de sware Last de Knaken bögt,</l>
            <l>Do weer dat ol Gesicht wul jüst datsülwe,</l>
            <l>So glatt un blank, mit gęle Lucken rum:</l>
            <l>Grotvader weer dat mit sin Kindeskind.</l>
          </lg>
          <lg rhyme="unknown" type="stanza">
            <l>De Hageln danzen lusti vœr de Hütt</l>
            <l>Un slogn de nakten Pocken, dat se hüppen,</l>
            <l>Un spęlen inne Feern as witten Schum</l>
            <l>Int gröne Gras un op de blanken Gröben.</l>
            <l>Doch keek man dœr den Ręgen rop na't Holt,</l>
            <l>So weer't as harr man'n Platen œwern Kopp,</l>
            <l>As keek man dœr en Sęv ut fine Pęrhaar,</l>
            <l>– Wat man wul deit, wenn Moder backen will</l>
            <l>Un man dat Sichtüg gau vun Nawersch lehnt,</l>
            <l>Denn ward dat Allens grau un stręki düster –</l>
            <l>So weer dat ok, wenn man de Geest betrach.</l>
            <l>Dar hung en Dunst derœwer as en Flor,</l>
            <l>Un all de roden Melkköh warden grau,</l>
            <l>De kuri tostunn' mit den Kopp na Eer</l>
            <l>Un mit den krummen Puckel gegen Wind.</l>
            <l>Wa sus' dat œwern Kopp int dröge Hau,</l>
            <l>Un leep in striken Strom un grote Drapens</l>
            <l>De Spilen lank un blubber anne Eer!</l>
            <l>Sogar de Stimm war wunnerlich un düster,</l>
            <l>As ut en Imkorf, wenn de Ole snack.</l>
            <l>Dat weer binah, as leeg man inne Dei,</l>
            <l>Un hör wa Moder sachten Wiwi sung,</l>
            <l>Wat jümmer sachter, jümmer warmer war:</l>
            <l>Man hör dat knapp, man föhl dat Hart al slapen,</l>
            <l>Man dę' de Ogen drömi op un to.</l>
            <l>Do swunk se hin un hęr, de Bœn bewęg sik,</l>
            <l>Man seilen af – un Allens weer vœrbi.</l>
          </lg>
          <lg rhyme="unknown" type="stanza">
            <l>Ol Nawer Springer nül ok ganz in Dutten</l>
            <l>Un trock de Plinken slapri op un dal.</l>
            <l>Doch keem der'n Slag, so hal he'n depen Athen</l>
            <l>Un reet de Luken apen as en Schündœr</l>
            <l>Un sä: Du großer Gott, dat is je gręsi!</l>
            <l>Grotvader snack, as rę he mit sik sülm;</l>
            <l>De Junge hör em half, un half dat Dunnern</l>
            <l>In Angst; doch reep der'n Kukuk oppe Hütt,</l>
            <l>So harr he ok wul Lust hendœr to gripen</l>
            <l>Un gau de Lacherduv ant Been to faten.</l>
            <l>»wa drœhnt dat langs de Höchden«, seggt de Ol,</l>
            <l>»un murrt un knurrt vun Westen gegen an,</l>
            <l>As wenn sik Haff un Hęben wat vertelln</l>
            <l>Un wulln mal hörn, werkeen de deepste Baß harr.</l>
            <l>Ik hol dat mit de Luft; de See is gruli.</l>
            <l>Un wenn man oppen Dik bi Büsum steit</l>
            <l>Un denn de Waggen all hemdsmauden kamt,</l>
            <l>De een de anner wüthi oppe Hacken,</l>
            <l>Un as en Slang, so wit de Ogen reckt,</l>
            <l>Grisgrön de ganze lange Dik hentlank,</l>
            <l>Mit eenmal gräßli an den Steenwall dunnert –</l>
            <l>De een is noch ni weg, so kumt de anner,</l>
            <l>In grote Paltens flüggt de witte Schum,</l>
            <l>Un hoch derœwer fleit de Ręgenpipers,</l>
            <l>De Mewen lacht, de Kiwitt schriggt un schellt:</l>
            <l>Dat is en Larm, man kann ni hębn noch hörn,</l>
            <l>De egen Stimm verdunst as ünnern Dęk.</l>
            <l>Ik weet ni, wa se't utholt in de Hüs'</l>
            <l>Dicht achtern Dik – de Schum flüggt anne Finstern.</l>
            <l>Man kann sik doch an Allens wenn' un wöhnn! –</l>
            <l>De ol Jan Schipper hett mi oft vertellt,</l>
            <l>Man hör int Bett de Schępswach dœr de Schösteen,</l>
            <l>As fahrn se dribens baben œwer hin.«</l>
          </lg>
          <lg rhyme="unknown" type="stanza">
            <l>De Lüttje seet un dröm un hör em to,</l>
            <l>Und seeg em an mit grote apen Ogen.</l>
            <l>Dat weer em meist, as hör he sülm dat Haf,</l>
            <l>Wenn Obbe mummel un de Ręgen palsch,</l>
            <l>Un Nawer Springer jümmer deper snurk,</l>
            <l>Bet wedder'n Blitz dat Dröm un Slapen stör,</l>
            <l>De ganze Gegend witt un bleek belüch</l>
            <l>Und denn verswunn – de Ogen weern as blind,</l>
            <l>Dat Dunnern keem un Nawer Springer jap,</l>
            <l>Un Obbe fung sin old Vertellen an.</l>
          </lg>
          <lg rhyme="unknown" type="stanza">
            <l>»am leefsten bün ik buten un opt Feld;</l>
            <l>Bi'n Wedder is mi't inne Stuv to eng.</l>
            <l>De Lüd hebbt jümmer Angst, wenn se alleen sünd,</l>
            <l>Un sünd se binn', so sünd se mall un krœti.</l>
            <l>Ik bün ni bang, doch kann ik ok ni hebbn,</l>
            <l>Wenn bi'n Gewitter lacht un schrachelt ward.</l>
            <l>Mi dünkt, uns Herrgott hett dat Rik alleen,</l>
            <l>Un wenn he snackt, so schulln wi Annern swigen.</l>
            <l>He snackt je doch ni alle Dag' mit uns,</l>
            <l>Un wenn he't don schull, wi verstat em nich:</l>
            <l>So mutt he wul mitünner'n Machtwort spręken.</l>
          </lg>
          <lg rhyme="unknown" type="stanza">
            <l>Dat is mi as de Orgel inne Kark.</l>
            <l>Ik weet dat noch, wat harr ik banni Lust,</l>
            <l>Un frog min Vader oft, bet he am Ende</l>
            <l>Mi mal ann Sünndag na de hogen Stöhl broch.</l>
            <l>Do seeg ik denn de graue Organist,</l>
            <l>Wa he dar mit de Fingern pick un teek,</l>
            <l>Un darmit drœhn dat, dat de Seel Een bęwer.</l>
            <l>Wi kamt wul ok mal na de hogen Stöhl</l>
            <l>Un seht de Organist, de dar nu spęlt.</l>
          </lg>
          <lg rhyme="unknown" type="stanza">
            <l>Min Vader lee ni mal, wenn't leih un wedder,</l>
            <l>Dat wi eenanner wisen, wo dat weer.</l>
            <l>He sä: dats vęl to grot vœr Minschenfingern;</l>
            <l>Wat reckst du mitten Arm? schall he em afslan?</l>
            <l>Sogar wenn wi uns Abnds den Wagen wis'ten</l>
            <l>Un wa he jede Nacht um Karkhof fohr,</l>
            <l>So sä he: Lat dat na, nückt mitten Kopp:</l>
            <l>De Hęben is to hoch vœr unse Arms.</l>
          </lg>
          <lg rhyme="unknown" type="stanza">
            <l>Ik weet ni rech, de Minschen sünd nu anners.</l>
            <l>De Furcht is weg un darvœr hebbt se Angst.</l>
            <l>Wi gungn ni geern in düstern œwern Karkhof,</l>
            <l>Doch bi'n Gewitter jümmer drist to Feld.</l>
            <l>Uns Herrgott kann uns finn', wo wi ok sünd.</l>
            <l>Se stat nich ünnern Bom, se meent, dat drippt se,</l>
            <l>Un haut de Böm doch dal vœr lumpen Geld:</l>
            <l>Denn denkt se nich, uns Herrgott kunn se drapen,</l>
            <l>Un hett doch wassen laten, wat se umsmit.</l>
            <l>De ganzen Hölter swinnt Een vœr de Ogen.</l>
            <l>Ik kann't noch denken ut min jungen Jahrn,</l>
            <l>Do weer de ganze Geest noch vull vun Eken.</l>
            <l>Dat dare Lock, hier dweer hendœr na Schruben,</l>
            <l>Is eerst vœr wücke Winters apen kam.</l>
            <l>Wi segen do vunt Moor ut nix as Böm.</l>
            <l>Ik weer dat anner Vœrjahr rein verbistert,</l>
            <l>As ik dat nakte, kahle Dörp der sehn kunn.</l>
            <l>In Hægen op min sęli Vaders Stęd</l>
            <l>Dar reck de dichte Wold ann Appelhof.</l>
            <l>Wi gungn man dœr de Kœk, de Sot vœrbi,</l>
            <l>Ant Imschur bi de Stickerbein na't Backhus,</l>
            <l>Dar hung en groten Ellhorn merrn derœwer,</l>
            <l>Dar weer uns Spęlplatz vœr de swarte Dœr</l>
            <l>Int gröne Gras, dar leep de Bęk vœrbi,</l>
            <l>Un œwert Stęgelsch weer man glik int Holt.</l>
            <l>Wat gev dat dar int Vœrjahr all to kiken</l>
            <l>Mit all de Blöm un all de grönen Krüder,</l>
            <l>De Ranken un dat Maas un Pockenstöhl!</l>
            <l>Dat rük so grön, dat raschel in de Blœder,</l>
            <l>Un wi vertelln uns allerlei Geschichten</l>
            <l>Vun Giftblöm un de Slangenkönigin</l>
            <l>Mit Minschenstimm un mit en golle Kron,</l>
            <l>De lę se wul en Melkdiern oppen Platen,</l>
            <l>Wenn se ęr gut weer: awer weer se dull,</l>
            <l>So fat se sik den Swanz int Mul un rull sik</l>
            <l>Un tründel as en Rad ęr achterna.</l>
            <l>So maken wi uns sülm am Ende gruli</l>
            <l>– Du lewe Gott, wat hebbt son Jungs vœr Knęp! –</l>
            <l>Un meenn se keem, un heeln de Arms umhöch</l>
            <l>Un petten denn hochbeenti dœr dat Slangkrut</l>
            <l>Un segen nix as Sünndrang oder Snaken.«</l>
          </lg>
          <lg rhyme="unknown" type="stanza">
            <l>»de Wulken ward al dünner,« seggt de Ol</l>
            <l>Un kikt herut un lœhnt sik wit vœrœwer:</l>
            <l>»bi Schruben schint de Sünn al oppe Heiloh,</l>
            <l>Doch gift't bi Ollerah noch düchti Hagel,</l>
            <l>Dar gat de witten Strahlen lik hendal,</l>
            <l>Ok grünzt de Dunner dar noch jümmer fort. –</l>
            <l>Dat swänzt sik op int Norn, dar ward dat stręki;</l>
            <l>De Buttelsteert is wat na't Osten gan</l>
            <l>Un hangt bi Hastedt as en Windelbom.</l>
            <l>De Schippers seggt, de treckt sik hin na't Water,</l>
            <l>He drift wul allnagrad de Eider rop.</l>
            <l>Wa ward he witt! – Dar stiggt aln Lurk tohöch!</l>
            <l>Ik löv, wi hebbt dat dullste Schur wul hatt.«</l>
          </lg>
          <lg rhyme="unknown" type="stanza">
            <l>Un darmit kruppt he vœrwarts oppe Hann'</l>
            <l>Un stickt den olen Griskopp, as he snackt,</l>
            <l>Un na un na de Schullern ut de Hütt,</l>
            <l>Un stęhnt un treckt de stiwen olen Been</l>
            <l>Denn achterna un allnagrad tohöch,</l>
            <l>Un kikt sik rum un steit in warmen Ręgen.</l>
            <l>De Lurken singt em lusti œwern Kopp,</l>
            <l>De Dunner murrt noch sachden in de Feern,</l>
            <l>Ol Springer liggt un slöppt, de Nœs in Bossen,</l>
            <l>De Jung is half in Drom un half int Waken,</l>
            <l>As Nawer sagt un Obbe buten klœnt</l>
            <l>Un as dat köhli in den Ingank treckt.</l>
            <l>He wuss ni recht, weer he int Holt bi Hœgen</l>
            <l>Un seeg de Bęk, de Grasplatz un de Dœr,</l>
            <l>Un rük dat dar na Blöm un Pockenstöhl</l>
            <l>Un Slangkrut? oder leeg he achtern Dik</l>
            <l>Un weer int Bett un hör de Waggen palschen</l>
            <l>Un œwern Kopp de Schępswach dœr den Schösteen,</l>
            <l>Un seeg de Sęgeln inne graue Feern,</l>
            <l>Un wit, wit weg dat Land mit alle Wunner: –</l>
            <l>Denn vœr em stunn der, as en Bild in Rahm,</l>
            <l>En Mann mit graue Haar, den Hot in Hand,</l>
            <l>Un wücke Drapens lepen langs de Backen,</l>
            <l>– He wuss nich, op he ween un wat dat weer, –</l>
            <l>De seeg mit blaue Ogen rop na'n Himmel,</l>
            <l>Un um em rum un gegn dat gröne Holt</l>
            <l>In widen Bagen stunn der still un schön</l>
            <l>In alle Farben, de man denken kann,</l>
            <l>En Ehrenport vun een Höch na de anner.</l>
          </lg>
          <lg rhyme="unknown" type="stanza">
            <l>De Ole teken mit den Hot herum</l>
            <l>Un seggt: Kumm rut, min Jung, dat is vœrœwer!</l>
            <l>Wi wüllt to Hus. Dats Firdag vœr vundag':</l>
            <l>Uns Herrgott ruht; to morgen gift dat Arbeit.</l>
          </lg>
          <lg rhyme="unknown" type="stanza">
            <l>»gau to, Jung! stick de Fork hier in de Eer!</l>
            <l>Man düchtig deep! süh so! – un dar de anner!</l>
            <l>Un hier de Knüppel dœr de Tinn! – De Harken</l>
            <l>– Das recht – man so schreeg œwer an den Törfklot!«</l>
            <l>Grotvader wis' un arbei' mit de Hann',</l>
            <l>As he dat seggt, un harr dat hild un ili;</l>
            <l>Doch weern de Been so gau nich as de Mund,</l>
            <l>Se weern al stump un stif, de Waden dünn,</l>
            <l>De Kneden krumm un bęwri mit ęr Spangn.</l>
            <l>He stunn un röhr de Schoh ni vunne Stell,</l>
            <l>Un heel de Arms vuneen, as wenn he tolang,</l>
            <l>Un seggt: »Ik will en Dutten Hau derop leggn!«</l>
            <l>Doch keem de Jung em flink un rasch tovœr.</l>
            <l>»süh so! Das recht. – Dat ward je'n gruli Wedder!«</l>
            <l>Un darbi trock he an sin breden Hot</l>
            <l>Un schov em inne Nack un krau den Griskopp</l>
            <l>Un rich den olen krummen Rügg tohöch –</l>
            <l>»du lewe Gott! dat ward je düstre Nacht!</l>
            <l>Ik dach dat al; wa weer dat swul un brüddi,</l>
            <l>Un wa de Flegen steken dœr de Strümp!</l>
            <l>Jan Hinners schull dat För man lerri laten;</l>
            <l>He kumt ni vunne Büt, so brickt dat los.</l>
            <l>Bi Möldorp un int Westen ist noch hell –«</l>
            <l>He dreih de Rump un röhr sik ni vun Placken –</l>
            <l>»doch liggt dat oppe Geest je gnęterswart,</l>
            <l>De Wulken hangt hendal bet oppe Höchden,</l>
            <l>In Hastedt is de Thorn man kum to sehn.</l>
            <l>Süh an, de Wulk! dat is en Buttelsteert!</l>
            <l>Wo de hendal langt, bringt se ok nix Gudes.</l>
            <l>Dar geit't al los! Süh, wa dat stufft un dreiht,</l>
            <l>As wenn de Hadbarn inne Hęben swęvt!</l>
            <l>Das luter Dack un Reth – du lewe Gott,</l>
            <l>Dar is wul'n halwe Schün to stuben gan!</l>
            <l>Un wa dat sus't! Aha! dat sünd al Hagel!</l>
            <l>Wa se dar danzt! – Krup ünner – so man to! –</l>
            <l>Ol Nawer Springer löppt ok al in Draf;</l>
            <l>Wat makt he Been! süh an! he kann nich rœwer –</l>
            <l>Dar kumt he rut – he hett en Stęwel vull –</l>
            <l>Wi ward to old, dat geit ni mehr, Herr Nachbar,</l>
            <l>Krup He man ünner, hier's noch Platz vœr Een.</l>
            <l>Ik denk, dat Wedder jagt wul bald vœrœwer.</l>
            <l>De Hageln sünd to hart vœr ole Knaken;</l>
            <l>Se rasselt mi as Arfen oppen Hot!«</l>
            <l>Un darbi fallt he vœrwarts oppe Hann'</l>
            <l>Un krabbelt langsam rinner inne Hütt,</l>
            <l>Un sett sik bi de Annern inne Reeg,</l>
            <l>De Been vœrut un mit de Rügg ann Törfklot.</l>
          </lg>
          <lg rhyme="unknown" type="stanza">
            <l>He fol de magern Fingern op de Kneen</l>
            <l>Un keek, as wenn he będen dę, umhöch.</l>
            <l>Wat weer't en old Gesicht! un blid un würdi,</l>
            <l>Mit depe Folen un mit blaue Ogen.</l>
            <l>De Jung, en Bengel vun en Halfstig Jahr,</l>
            <l>Mit ębn son blaue Ogen as de Ole</l>
            <l>Un fine blanke Hut, goldgęl verbrennt,</l>
            <l>Seeg na em op – do leih en hellen Blitz</l>
            <l>Un lüch de beiden bleekli int Gesicht.</l>
          </lg>
          <lg rhyme="unknown" type="stanza">
            <l>Dat seeg mal egen ut! De Ol so ruhi,</l>
            <l>De stumme deepe Eernst in alle Folen,</l>
            <l>Un in dat blanke appelgęle Antlitz,</l>
            <l>As mit en Stot, de flegen Kinnerangst –</l>
            <l>Un dochen, keek man Beide recht int Og,</l>
            <l>So kunn man sehn, dat weer desülwe Snitt,</l>
            <l>Un as de Tiden noch de Ol ni rakt harrn,</l>
            <l>De Schritt vœr Schritt en Fol un Runzel drückt</l>
            <l>Un mit de sware Last de Knaken bögt,</l>
            <l>Do weer dat ol Gesicht wul jüst datsülwe,</l>
            <l>So glatt un blank, mit gęle Lucken rum:</l>
            <l>Grotvader weer dat mit sin Kindeskind.</l>
          </lg>
          <lg rhyme="unknown" type="stanza">
            <l>De Hageln danzen lusti vœr de Hütt</l>
            <l>Un slogn de nakten Pocken, dat se hüppen,</l>
            <l>Un spęlen inne Feern as witten Schum</l>
            <l>Int gröne Gras un op de blanken Gröben.</l>
            <l>Doch keek man dœr den Ręgen rop na't Holt,</l>
            <l>So weer't as harr man'n Platen œwern Kopp,</l>
            <l>As keek man dœr en Sęv ut fine Pęrhaar,</l>
            <l>– Wat man wul deit, wenn Moder backen will</l>
            <l>Un man dat Sichtüg gau vun Nawersch lehnt,</l>
            <l>Denn ward dat Allens grau un stręki düster –</l>
            <l>So weer dat ok, wenn man de Geest betrach.</l>
            <l>Dar hung en Dunst derœwer as en Flor,</l>
            <l>Un all de roden Melkköh warden grau,</l>
            <l>De kuri tostunn' mit den Kopp na Eer</l>
            <l>Un mit den krummen Puckel gegen Wind.</l>
            <l>Wa sus' dat œwern Kopp int dröge Hau,</l>
            <l>Un leep in striken Strom un grote Drapens</l>
            <l>De Spilen lank un blubber anne Eer!</l>
            <l>Sogar de Stimm war wunnerlich un düster,</l>
            <l>As ut en Imkorf, wenn de Ole snack.</l>
            <l>Dat weer binah, as leeg man inne Dei,</l>
            <l>Un hör wa Moder sachten Wiwi sung,</l>
            <l>Wat jümmer sachter, jümmer warmer war:</l>
            <l>Man hör dat knapp, man föhl dat Hart al slapen,</l>
            <l>Man dę' de Ogen drömi op un to.</l>
            <l>Do swunk se hin un hęr, de Bœn bewęg sik,</l>
            <l>Man seilen af – un Allens weer vœrbi.</l>
          </lg>
          <lg rhyme="unknown" type="stanza">
            <l>Ol Nawer Springer nül ok ganz in Dutten</l>
            <l>Un trock de Plinken slapri op un dal.</l>
            <l>Doch keem der'n Slag, so hal he'n depen Athen</l>
            <l>Un reet de Luken apen as en Schündœr</l>
            <l>Un sä: Du großer Gott, dat is je gręsi!</l>
            <l>Grotvader snack, as rę he mit sik sülm;</l>
            <l>De Junge hör em half, un half dat Dunnern</l>
            <l>In Angst; doch reep der'n Kukuk oppe Hütt,</l>
            <l>So harr he ok wul Lust hendœr to gripen</l>
            <l>Un gau de Lacherduv ant Been to faten.</l>
            <l>»wa drœhnt dat langs de Höchden«, seggt de Ol,</l>
            <l>»un murrt un knurrt vun Westen gegen an,</l>
            <l>As wenn sik Haff un Hęben wat vertelln</l>
            <l>Un wulln mal hörn, werkeen de deepste Baß harr.</l>
            <l>Ik hol dat mit de Luft; de See is gruli.</l>
            <l>Un wenn man oppen Dik bi Büsum steit</l>
            <l>Un denn de Waggen all hemdsmauden kamt,</l>
            <l>De een de anner wüthi oppe Hacken,</l>
            <l>Un as en Slang, so wit de Ogen reckt,</l>
            <l>Grisgrön de ganze lange Dik hentlank,</l>
            <l>Mit eenmal gräßli an den Steenwall dunnert –</l>
            <l>De een is noch ni weg, so kumt de anner,</l>
            <l>In grote Paltens flüggt de witte Schum,</l>
            <l>Un hoch derœwer fleit de Ręgenpipers,</l>
            <l>De Mewen lacht, de Kiwitt schriggt un schellt:</l>
            <l>Dat is en Larm, man kann ni hębn noch hörn,</l>
            <l>De egen Stimm verdunst as ünnern Dęk.</l>
            <l>Ik weet ni, wa se't utholt in de Hüs'</l>
            <l>Dicht achtern Dik – de Schum flüggt anne Finstern.</l>
            <l>Man kann sik doch an Allens wenn' un wöhnn! –</l>
            <l>De ol Jan Schipper hett mi oft vertellt,</l>
            <l>Man hör int Bett de Schępswach dœr de Schösteen,</l>
            <l>As fahrn se dribens baben œwer hin.«</l>
          </lg>
          <lg rhyme="unknown" type="stanza">
            <l>De Lüttje seet un dröm un hör em to,</l>
            <l>Und seeg em an mit grote apen Ogen.</l>
            <l>Dat weer em meist, as hör he sülm dat Haf,</l>
            <l>Wenn Obbe mummel un de Ręgen palsch,</l>
            <l>Un Nawer Springer jümmer deper snurk,</l>
            <l>Bet wedder'n Blitz dat Dröm un Slapen stör,</l>
            <l>De ganze Gegend witt un bleek belüch</l>
            <l>Und denn verswunn – de Ogen weern as blind,</l>
            <l>Dat Dunnern keem un Nawer Springer jap,</l>
            <l>Un Obbe fung sin old Vertellen an.</l>
          </lg>
          <lg rhyme="unknown" type="stanza">
            <l>»am leefsten bün ik buten un opt Feld;</l>
            <l>Bi'n Wedder is mi't inne Stuv to eng.</l>
            <l>De Lüd hebbt jümmer Angst, wenn se alleen sünd,</l>
            <l>Un sünd se binn', so sünd se mall un krœti.</l>
            <l>Ik bün ni bang, doch kann ik ok ni hebbn,</l>
            <l>Wenn bi'n Gewitter lacht un schrachelt ward.</l>
            <l>Mi dünkt, uns Herrgott hett dat Rik alleen,</l>
            <l>Un wenn he snackt, so schulln wi Annern swigen.</l>
            <l>He snackt je doch ni alle Dag' mit uns,</l>
            <l>Un wenn he't don schull, wi verstat em nich:</l>
            <l>So mutt he wul mitünner'n Machtwort spręken.</l>
          </lg>
          <lg rhyme="unknown" type="stanza">
            <l>Dat is mi as de Orgel inne Kark.</l>
            <l>Ik weet dat noch, wat harr ik banni Lust,</l>
            <l>Un frog min Vader oft, bet he am Ende</l>
            <l>Mi mal ann Sünndag na de hogen Stöhl broch.</l>
            <l>Do seeg ik denn de graue Organist,</l>
            <l>Wa he dar mit de Fingern pick un teek,</l>
            <l>Un darmit drœhn dat, dat de Seel Een bęwer.</l>
            <l>Wi kamt wul ok mal na de hogen Stöhl</l>
            <l>Un seht de Organist, de dar nu spęlt.</l>
          </lg>
          <lg rhyme="unknown" type="stanza">
            <l>Min Vader lee ni mal, wenn't leih un wedder,</l>
            <l>Dat wi eenanner wisen, wo dat weer.</l>
            <l>He sä: dats vęl to grot vœr Minschenfingern;</l>
            <l>Wat reckst du mitten Arm? schall he em afslan?</l>
            <l>Sogar wenn wi uns Abnds den Wagen wis'ten</l>
            <l>Un wa he jede Nacht um Karkhof fohr,</l>
            <l>So sä he: Lat dat na, nückt mitten Kopp:</l>
            <l>De Hęben is to hoch vœr unse Arms.</l>
          </lg>
          <lg rhyme="unknown" type="stanza">
            <l>Ik weet ni rech, de Minschen sünd nu anners.</l>
            <l>De Furcht is weg un darvœr hebbt se Angst.</l>
            <l>Wi gungn ni geern in düstern œwern Karkhof,</l>
            <l>Doch bi'n Gewitter jümmer drist to Feld.</l>
            <l>Uns Herrgott kann uns finn', wo wi ok sünd.</l>
            <l>Se stat nich ünnern Bom, se meent, dat drippt se,</l>
            <l>Un haut de Böm doch dal vœr lumpen Geld:</l>
            <l>Denn denkt se nich, uns Herrgott kunn se drapen,</l>
            <l>Un hett doch wassen laten, wat se umsmit.</l>
            <l>De ganzen Hölter swinnt Een vœr de Ogen.</l>
            <l>Ik kann't noch denken ut min jungen Jahrn,</l>
            <l>Do weer de ganze Geest noch vull vun Eken.</l>
            <l>Dat dare Lock, hier dweer hendœr na Schruben,</l>
            <l>Is eerst vœr wücke Winters apen kam.</l>
            <l>Wi segen do vunt Moor ut nix as Böm.</l>
            <l>Ik weer dat anner Vœrjahr rein verbistert,</l>
            <l>As ik dat nakte, kahle Dörp der sehn kunn.</l>
            <l>In Hægen op min sęli Vaders Stęd</l>
            <l>Dar reck de dichte Wold ann Appelhof.</l>
            <l>Wi gungn man dœr de Kœk, de Sot vœrbi,</l>
            <l>Ant Imschur bi de Stickerbein na't Backhus,</l>
            <l>Dar hung en groten Ellhorn merrn derœwer,</l>
            <l>Dar weer uns Spęlplatz vœr de swarte Dœr</l>
            <l>Int gröne Gras, dar leep de Bęk vœrbi,</l>
            <l>Un œwert Stęgelsch weer man glik int Holt.</l>
            <l>Wat gev dat dar int Vœrjahr all to kiken</l>
            <l>Mit all de Blöm un all de grönen Krüder,</l>
            <l>De Ranken un dat Maas un Pockenstöhl!</l>
            <l>Dat rük so grön, dat raschel in de Blœder,</l>
            <l>Un wi vertelln uns allerlei Geschichten</l>
            <l>Vun Giftblöm un de Slangenkönigin</l>
            <l>Mit Minschenstimm un mit en golle Kron,</l>
            <l>De lę se wul en Melkdiern oppen Platen,</l>
            <l>Wenn se ęr gut weer: awer weer se dull,</l>
            <l>So fat se sik den Swanz int Mul un rull sik</l>
            <l>Un tründel as en Rad ęr achterna.</l>
            <l>So maken wi uns sülm am Ende gruli</l>
            <l>– Du lewe Gott, wat hebbt son Jungs vœr Knęp! –</l>
            <l>Un meenn se keem, un heeln de Arms umhöch</l>
            <l>Un petten denn hochbeenti dœr dat Slangkrut</l>
            <l>Un segen nix as Sünndrang oder Snaken.«</l>
          </lg>
          <lg rhyme="unknown" type="stanza">
            <l>»de Wulken ward al dünner,« seggt de Ol</l>
            <l>Un kikt herut un lœhnt sik wit vœrœwer:</l>
            <l>»bi Schruben schint de Sünn al oppe Heiloh,</l>
            <l>Doch gift't bi Ollerah noch düchti Hagel,</l>
            <l>Dar gat de witten Strahlen lik hendal,</l>
            <l>Ok grünzt de Dunner dar noch jümmer fort. –</l>
            <l>Dat swänzt sik op int Norn, dar ward dat stręki;</l>
            <l>De Buttelsteert is wat na't Osten gan</l>
            <l>Un hangt bi Hastedt as en Windelbom.</l>
            <l>De Schippers seggt, de treckt sik hin na't Water,</l>
            <l>He drift wul allnagrad de Eider rop.</l>
            <l>Wa ward he witt! – Dar stiggt aln Lurk tohöch!</l>
            <l>Ik löv, wi hebbt dat dullste Schur wul hatt.«</l>
          </lg>
          <lg rhyme="unknown" type="stanza">
            <l>Un darmit kruppt he vœrwarts oppe Hann'</l>
            <l>Un stickt den olen Griskopp, as he snackt,</l>
            <l>Un na un na de Schullern ut de Hütt,</l>
            <l>Un stęhnt un treckt de stiwen olen Been</l>
            <l>Denn achterna un allnagrad tohöch,</l>
            <l>Un kikt sik rum un steit in warmen Ręgen.</l>
            <l>De Lurken singt em lusti œwern Kopp,</l>
            <l>De Dunner murrt noch sachden in de Feern,</l>
            <l>Ol Springer liggt un slöppt, de Nœs in Bossen,</l>
            <l>De Jung is half in Drom un half int Waken,</l>
            <l>As Nawer sagt un Obbe buten klœnt</l>
            <l>Un as dat köhli in den Ingank treckt.</l>
            <l>He wuss ni recht, weer he int Holt bi Hœgen</l>
            <l>Un seeg de Bęk, de Grasplatz un de Dœr,</l>
            <l>Un rük dat dar na Blöm un Pockenstöhl</l>
            <l>Un Slangkrut? oder leeg he achtern Dik</l>
            <l>Un weer int Bett un hör de Waggen palschen</l>
            <l>Un œwern Kopp de Schępswach dœr den Schösteen,</l>
            <l>Un seeg de Sęgeln inne graue Feern,</l>
            <l>Un wit, wit weg dat Land mit alle Wunner: –</l>
            <l>Denn vœr em stunn der, as en Bild in Rahm,</l>
            <l>En Mann mit graue Haar, den Hot in Hand,</l>
            <l>Un wücke Drapens lepen langs de Backen,</l>
            <l>– He wuss nich, op he ween un wat dat weer, –</l>
            <l>De seeg mit blaue Ogen rop na'n Himmel,</l>
            <l>Un um em rum un gegn dat gröne Holt</l>
            <l>In widen Bagen stunn der still un schön</l>
            <l>In alle Farben, de man denken kann,</l>
            <l>En Ehrenport vun een Höch na de anner.</l>
          </lg>
          <lg rhyme="unknown" type="stanza">
            <l>De Ole teken mit den Hot herum</l>
            <l>Un seggt: Kumm rut, min Jung, dat is vœrœwer!</l>
            <l>Wi wüllt to Hus. Dats Firdag vœr vundag':</l>
            <l>Uns Herrgott ruht; to morgen gift dat Arbeit.</l>
          </lg>
        </lg>
      </div>
    </body>
  </text>
</TEI>
