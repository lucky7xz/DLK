<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Ode.  
 Oder  
 Paranesisch/ Bacchisch vnd Saty-  
 risches Gemüß.</title>
        <author>
          <persName>
            <surname>Weckherlin</surname>
            <forename>Georg Rodolf</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">38</measure>
        <measure type="verses">290</measure>
        <measure type="verses_per_stanza">1-8 2-1 3-1 4-8 5-8 6-8 7-8 8-8 9-8 10-8 11-8 12-8 13-8 14-8 15-8 16-8 17-8 18-8 19-8 20-8 21-8 22-8 23-8 24-8 25-8 26-8 27-8 28-8 29-8 30-8 31-8 32-8 33-8 34-8 35-8 36-8 37-8 38-8</measure>
        <measure type="syllables">2202</measure>
        <measure type="tokens">1583</measure>
        <measure type="characters">8895</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1641</date>
      </publicationStmt>
      <sourceDesc>
        <p corresp="urn:nbn:de:kobv:b4-200905198111"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Ode.  
 Oder  
 Paranesisch/ Bacchisch vnd Saty-  
 risches Gemüß.</head>
          <lg rhyme="unknown" type="stanza">
            <l>Weil nu der lufft gantz vngestim</l>
            <l>Mit schnee vnd regen sich vermischet/</l>
            <l>Vnd nu der wind mit nichten stum</l>
            <l>Das erdreich gleichsam saiffend waschet:</l>
            <l>So lasset Vns auch/ Liebe Freind</l>
            <l>(was sprachen wir auch jmmer reden)</l>
            <l>Den tisch bedöcken zu der stund</l>
            <l>Mit flaschen/ schuncken/ Käß vnd Fladen.</l>
          </lg>
          <lg rhyme="unknown" type="stanza">
            <l>Bring her die gläser/ vnd schenck ein/</l>
          </lg>
          <lg rhyme="unknown" type="stanza">
            <l>Dan er kaum rünnet auß dem loch</l>
          </lg>
          <lg rhyme="unknown" type="stanza">
            <l>Darumb wer doppeltes gut will</l>
            <l>Anschawen/ riechen/ schmöcken/ spiren/</l>
            <l>Der muß nu einen becher voll</l>
            <l>Des edlen rebensaffts nicht sparen:</l>
            <l>So nem ein jeder sein geschütz/</l>
            <l>Vnd eh wir es zugleich hinrichten/</l>
            <l>Muß er mit mir den reichen schatz</l>
            <l>Zu loben/ singend nicht verachten.</l>
          </lg>
          <lg rhyme="unknown" type="stanza">
            <l>Dieweil nu dises ein Rhein-wein/</l>
            <l>Oder dem Rheinwein zuvergleichen;</l>
            <l>So schenck jhn in den becher ein/</l>
            <l>Jhn mit gold noch mehr zu bereichen:</l>
            <l>Er ist klar/ lieblich/ frisch vnd reich/</l>
            <l>Darumb muß er herumb passieren:</l>
            <l>Jhr Herren disen bring Ich euch/</l>
            <l>Daß keiner mög die zeit verlieren.</l>
          </lg>
          <lg rhyme="unknown" type="stanza">
            <l>Ist jener roht wein ein Frantzoß/</l>
            <l>So thut er wol zu vns zu kommen:</l>
            <l>Er lächlet wie ein rohte Roß/</l>
            <l>Vnd wirt von Vns gern angenommen:</l>
            <l>Ich hör nicht mehr des winds getöß/</l>
            <l>Sydher wir mit dem wein parlieren/</l>
            <l>Beuvons. Messieurs, a vos santez,</l>
            <l>So lasset vns all garaussieren.</l>
          </lg>
          <lg rhyme="unknown" type="stanza">
            <l>Ho! wein her/ den vns das Welschland</l>
            <l>Ohn des Bapsts sig vnd segen sendet/</l>
            <l>Ein schalen voll in meiner hand</l>
            <l>Davon/ wirt bald wol angewendet:</l>
            <l>Die farb ist angenehm Ich sih/</l>
            <l>Vnd sein geruch thut excellieren:</l>
            <l>Signori, facciam brindisi,</l>
            <l>Er kan nicht dan euch aggradieren.</l>
          </lg>
          <lg rhyme="unknown" type="stanza">
            <l>Ein ander Welschland weiß ich noch/</l>
            <l>Da man auch zechend frölich lebet</l>
            <l>Mit Brot vnd Käß/ vnd ohn den Koch</l>
            <l>(schier Schweitzer gleich) nach ehren strebet:</l>
            <l>Raich her das volle Kräußlein da/</l>
            <l>Es gilt den Herren vnd den Frawen:</l>
            <l>M'y fato chwi (Ho!) miy fa,</l>
            <l>So das ist artlich </l>
          </lg>
          <lg rhyme="unknown" type="stanza">
            <l>Ist Engelland schon ohn Weinwachs/</l>
            <l>Hat man doch gute wein darinnen/</l>
            <l>Vnd mancher drincket als ein Sachs/</l>
            <l>Wan er die schlacht gern wolt gewinnen:</l>
            <l>Drinck mir ein glaß des besten zu/</l>
            <l>Mit welchem die Jusuln prachtieren:</l>
            <l>Then lett us drink, J'le drink to you,</l>
            <l>Kan ein wein disen surpassieren?</l>
          </lg>
          <lg rhyme="unknown" type="stanza">
            <l>Die Nider-Teutsche frische Fisch/</l>
            <l>Die gern lang hinder dem tisch sitzen/</l>
            <l>Lieben den wein der starck vnd frisch/</l>
            <l>Vnd zechen gern biß daß sie schwitzen:</l>
            <l>So gib auch jhretwegen nu</l>
            <l>Den grossen Kelch damit zu zehren:</l>
            <l>Myn Heeren, ho, ick brengh het u,</l>
            <l>So. dises haisset recht laveeren.</l>
          </lg>
          <lg rhyme="unknown" type="stanza">
            <l>Seit jhr den Spaniern hie feind/</l>
            <l>So langsamb jhrer zugedencken?</l>
            <l>Seind sie doch aller Länder freind/</l>
            <l>Wan sie den wein schon nicht verschencken:</l>
            <l>Gib jhres weins das gläßlein da</l>
            <l>Damit Ich besser mög hablieren/</l>
            <l>A su salud, O, alla va,</l>
            <l>Wer will mag emborraciarsieren.</l>
          </lg>
          <lg rhyme="unknown" type="stanza">
            <l>In Jrland war ich auch einmahl/</l>
            <l>Vnd sah dort manche ding verwirren/</l>
            <l>Doch wissend wol die rechte wahl</l>
            <l>Ließ ich mich billich nicht verjrren:</l>
            <l>Schenck ein ein wenig </l>
            <l>In Jrland vberall geliebet:</l>
            <l>Sho fed tuorim; den go sugagh,</l>
            <l>So/ dises haisset wol geübet.</l>
          </lg>
          <lg rhyme="unknown" type="stanza">
            <l>Hör ich nicht Fratzen/ den Dickkopff/</l>
            <l>Der/ witzloß/ jederman will lehren?</l>
            <l>Vnd welcher/ ein recht grober Knopff/</l>
            <l>Ohn sich selbs niemand sunst will ehren?</l>
            <l>Es gilt hie sechs/ in einem suff/</l>
            <l>Herr Fratz/ jhr müsset das auß sauffen/</l>
            <l>Es gilt/ Fratz/ Curly/ Murly/ Buff/</l>
            <l>Biß alle fallen vbern hauffen.</l>
          </lg>
          <lg rhyme="unknown" type="stanza">
            <l>Ich glaub/ jhr liebe </l>
            <l>Daß jhr das Latein gar verschworen/</l>
            <l>Vnd auch das Griechisch/ alß ich sih/</l>
            <l>Ist nu verachtet vnd verloren:</l>
            <l>Doch weil ein Christliches Räuschlein</l>
            <l>Nicht kan (</l>
            <l>Bring ich euch/ </l>
            <l>Vnd wolt euch jetzt nicht gern turbieren.</l>
          </lg>
          <lg rhyme="unknown" type="stanza">
            <l>Ho! Herr Fratz/ was bedeuten doch</l>
            <l>Schmorotzer/ Blacken vnd Bachanten/</l>
            <l>Die so verhasset von dem Koch/</l>
            <l>Als Schulfüchs/ Penalen/ Pedanten?</l>
            <l>Warumb darff ohn ein Narrenkapp</l>
            <l>Ein Narr halb welsch vñ halb Teutsch glotzen?</l>
            <l>Warumb doch will ein jeder lapp</l>
            <l>Für gut Teutsch </l>
          </lg>
          <lg rhyme="unknown" type="stanza">
            <l>Ist es nicht eines blöden hirns</l>
            <l>Vnd eines Hasenkopfs merck-zaichen/</l>
            <l>Der wol wehrt eines langen horns</l>
            <l>Vnd gar nicht wehrt mit Vns zu zechen?</l>
            <l>Mit Vns/ die wir dem guten wein</l>
            <l>Allein zu ehren welsch gegecket/</l>
            <l>Vnd doch mit grösserm fleiß vnd wohn</l>
            <l>In der welt grosses buch gegucket.</l>
          </lg>
          <lg rhyme="unknown" type="stanza">
            <l>Glick zu du ohn ein G. gesel/</l>
            <l>Hat mich der </l>
            <l>Er glaub mir/ daß dem </l>
            <l>Ich auffwarten in wenig stunden:</l>
            <l>Dan </l>
            <l>So hat er sehr gevoyagieret.</l>
            <l>Der Teufel hol Euch (ohn ein N.</l>
            <l>Herr Hanß) weil jhr vns all vexieret.</l>
          </lg>
          <lg rhyme="unknown" type="stanza">
            <l>Wer Teutsch ist der red auch gut Teutsch/</l>
            <l>Wie der Welsch will gut welsch parlieren;</l>
            <l>Zu fuß geh wer ohn pferd vnd gutsch/</l>
            <l>Vnd wer ein Narr/ kan nicht vil lehren:</l>
            <l>So sprechet nu ein Vrthail auß</l>
            <l>(vnd mäniglich mag es wol hören)</l>
            <l>Gleich ist ein halb-Welsch-Teutscher Haß</l>
            <l>Den angestrichnen krancken Huren.</l>
          </lg>
          <lg rhyme="unknown" type="stanza">
            <l>Vnd gleich wie der ein schwein/ ganß/ kalb/</l>
            <l>Der gut vnd bösen wein vermischet;</l>
            <l>So dem gehört ein Narren-kolb/</l>
            <l>Der Teutsch vnd Welsch zusamen waschet:</l>
            <l>Sein hirn vnd red seind gelb/ weiß/ schwartz/</l>
            <l>Grün/ roht/ vnd blaw/ ein schneider küssin/</l>
            <l>Ein alter schurtz/ ein lamer schertz/</l>
            <l>Vnd gantz vnwürdig mehrer bossen.</l>
          </lg>
          <lg rhyme="unknown" type="stanza">
            <l>Kom (schenckend das glaß wider ein)</l>
            <l>Vns des lusts wider zu begaben:</l>
            <l>Daß drinckend/ singend/ redend/ rein/</l>
            <l>Wir Vns vnd andre auch erlaben:</l>
            <l>Doch drinck wer will: Ich hab zuvil/</l>
            <l>Wer will mag drincken/ dantzen/ springen/</l>
            <l>Frey bleibet jedem alles spihl/</l>
            <l>Vnd wer will mag nu mit mir singen:</l>
          </lg>
          <lg rhyme="unknown" type="stanza">
            <l>Frisch auff/ frisch auff/ seit wol zu muht</l>
            <l>Herumb das gläßlein bald muß fahren:</l>
            <l>Böß ist das wetter/ der wein gut/</l>
            <l>Vnd jhrer keines nu zu spahren.</l>
            <l>Der wein sparet zwar die witz</l>
            <l>Mit nichten/</l>
            <l>Weil er mit zu starcker hitz</l>
            <l>Drücknet vnser dichten.</l>
          </lg>
          <lg rhyme="unknown" type="stanza">
            <l>Ich waiß zwar noch wol wa Ich bin/</l>
            <l>Darff aber wol für etlich schwören/</l>
            <l>Daß sie sehr gern jhr hertz vnd sin</l>
            <l>All tag verbausen vnd verzöhren:</l>
            <l>Bleibet jhr verstand ohn wein</l>
            <l>Dahinden/</l>
            <l>Könden sie/ als stöck vnd stein</l>
            <l>Drinckend jhn nicht finden.</l>
          </lg>
          <lg rhyme="unknown" type="stanza">
            <l>Sih da/ wie weiß der </l>
            <l>Sich vnder Vns allhie erzaiget/</l>
            <l>Er beissz mir doch auff dise nussz/</l>
            <l>Sprach Fratz mit drincken nicht geschwaiget:</l>
            <l>Vnd </l>
            <l>Selbs reymen</l>
            <l>Besser dan jhr/ Ja dan du/</l>
            <l>Vnd das loch verleymen.</l>
          </lg>
          <lg rhyme="unknown" type="stanza">
            <l>Ich hab die länder diser welt</l>
            <l>Schon vil Jahr her gedurch-marschieret/</l>
            <l>Vnd hab auch </l>
            <l>Dan all jhr welsche verspendieret;</l>
            <l>Kan ich aber nicht vil welsch</l>
            <l>Parlieren/</l>
            <l>So kan ich doch (gar nicht falsch)</l>
            <l>Meinen becher löhren.</l>
          </lg>
          <lg rhyme="unknown" type="stanza">
            <l>Jhr Herren Ich brauch keine List/</l>
            <l>Ich drinck vnd hab nichts zu bedencken:</l>
            <l>Zu drincken ist allein mein lust/</l>
            <l>Es gilt/ vnd solt mir keiner dancken:</l>
            <l>Will dan ewer keiner mir</l>
            <l>Antworten/</l>
            <l>Sollet jhr auch biß ich mehr</l>
            <l>Euch hofiere/ warten.</l>
          </lg>
          <lg rhyme="unknown" type="stanza">
            <l>Wie offt hab ich mit einem wort</l>
            <l>Verjaget manche dolle Katzen?</l>
            <l>Wie offt hab ich mit meinem schwert</l>
            <l>Zerhacket manchen tollen Kautzen?</l>
            <l>Dise faust hat so vil blut</l>
            <l>Vergossen/</l>
            <l>Daß ohn blut kein stein/ baum/ blat/</l>
            <l>Keine wäld/ feld/ gassen.</l>
          </lg>
          <lg rhyme="unknown" type="stanza">
            <l>So bin ich auch offt auff dem Meer</l>
            <l>Schier in der Sonnen selbs ersoffen:</l>
            <l>Daher ich auch schwartz als ein Mohr</l>
            <l>Hat mit der Venus offt zuschaffen:</l>
            <l>Vnd durch manchen haissen schmatz</l>
            <l>Verliebet/</l>
            <l>Hat der Proserpina schmotz</l>
            <l>Offt mein hertz erlabet.</l>
          </lg>
          <lg rhyme="unknown" type="stanza">
            <l>Was hat sie vnder jhrem Böltz/</l>
            <l>Daß sie sich ließ so gern auffschürtzen?</l>
            <l>Ich waiß nicht was für Plutons boltz/</l>
            <l>Der pflag gar Teufelisch zu schertzen.</l>
            <l>Ha. Er ist ein arger Fuchs</l>
            <l>Ohn zweifel/</l>
            <l>Er ist alles vbels </l>
            <l>Vnd ein rechter Teufel.</l>
          </lg>
          <lg rhyme="unknown" type="stanza">
            <l>Er hat zway hörner als ein Ochs/</l>
            <l>Vnd seine seuftzen seind fewrflammen;</l>
            <l>Dem Dunder gleich ist seine </l>
            <l>Weil er von allen strahlen stammen:</l>
            <l>Seine augen/ wan es </l>
            <l>Klar brennen:</l>
            <l>Ist es tag/ so ist er </l>
            <l>Fünsternuß zu nennen.</l>
          </lg>
          <lg rhyme="unknown" type="stanza">
            <l>Die </l>
            <l>Dabey mein hertz an sie gedencket/</l>
            <l>Dieweil zuvor der hipsche </l>
            <l>Dieselbig jhr auß lieb geschencket:</l>
            <l>Wie Er/ hab ich mit jhr füchs</l>
            <l>Gejaget/</l>
            <l>War es regen oder </l>
            <l>Hab ich es gewaget.</l>
          </lg>
          <lg rhyme="unknown" type="stanza">
            <l>Gleich wie ein doppelt klare </l>
            <l>Die anblick jhrer augen leuchten:</l>
            <l>Vor jhrem Man ein Türck vnd </l>
            <l>Muß zittern/ stincken vnd bald beüchten;</l>
            <l>Jhre Magd/ die wie ein Dachs</l>
            <l>Sich bucket/</l>
            <l>War auch vrsach/ daß sich </l>
            <l>Zwischen Vns offt drucket.</l>
          </lg>
          <lg rhyme="unknown" type="stanza">
            <l>Wer ist begihrig jhres specks/</l>
            <l>Dem will ich bald ein bißlein schneiden;</l>
            <l>Sehr groß ist jhrer grillen </l>
            <l>Die könt ich lieber dan Euch leyden:</l>
            <l>Dan ich mag nicht ewers Dr …</l>
            <l>Vergissen:</l>
            <l>Drinck da/ drinck/ das ist das </l>
            <l>Welcher nicht will essen.</l>
          </lg>
          <lg rhyme="unknown" type="stanza">
            <l>Für meine witz ist hie kein </l>
            <l>Für mein gesicht kein liecht zu sehen;</l>
            <l>Für meine hand kein Kelch/ kein </l>
            <l>Für meine füß kein stand zu stehen;</l>
            <l>Ho! wer hat mich bey dem haar</l>
            <l>Gerauffet:</l>
            <l>Mord/ raub/ raub/ mord/ O gefahr/</l>
            <l>Alles rund vmblauffet.</l>
          </lg>
          <lg rhyme="unknown" type="stanza">
            <l>Ach wie kam ich in dieses schiff?</l>
            <l>Es grauset mir; ich kan nicht schwimmen:</l>
            <l>Hilff/ hilff/ ein sail/ stoß oder griff;</l>
            <l>Ach weh! nu hab ich auch das grimmen:</l>
            <l>Alles layder! ist vmbsunst/</l>
            <l>Wir sincken.</l>
            <l>Was? Ja wol in diser brunst</l>
            <l>Brennen wir/ vnd stincken.</l>
          </lg>
          <lg rhyme="unknown" type="stanza">
            <l>Ho! helffet/ raichet das geschirr;</l>
            <l>Es ist vmbsunst/ es ist geschehen.</l>
            <l>Ich bin gantz nassz; Ich bin gantz dirr/</l>
            <l>Stum/ lahm/ kan ich nichts hören/ sehen:</l>
            <l>Ach/ die hagelstein/ plitz/ strahl</l>
            <l>Vnd dunder</l>
            <l>Kammend auff mich auff ein mahl</l>
            <l>Schlagen mich hinunder.</l>
          </lg>
          <lg rhyme="unknown" type="stanza">
            <l>Wa ist mein fuß/ wa meine stirn/</l>
            <l>Oh/ mein kopff waltzet auff der erden/</l>
            <l>Halt/ ich verlier sunst all mein hirn/</l>
            <l>Was wird doch endlich auß mir werden?</l>
            <l>Ist kein hilff in diser noht</l>
            <l>Zu haben?</l>
            <l>Got erbarm es. Ich bin tod</l>
            <l>Vnd auch schon begraben.</l>
          </lg>
          <lg rhyme="unknown" type="stanza">
            <l>Der volle Narr/ der wüste Fratz/</l>
            <l>So wol besoffen als geschossen/</l>
            <l>Hat als ein stinckend nasser Ratz</l>
            <l>Sein abenthewer nu beschlossen:</l>
            <l>Vnd zu gedechtnus seiner that</l>
            <l>Soll Er hie seine Grabschrifft sehen/</l>
            <l>Wan von dem Rausch der grob Vnflat</l>
            <l>Soll wider-wachend aufferstehen:</l>
          </lg>
          <lg rhyme="unknown" type="stanza">
            <l>Fratz liget vnder diser banck/</l>
            <l>An leib vnd seel sehr wüst besudlet/</l>
            <l>Der mancherlay gedranck/ gestanck</l>
            <l>Vnd sprach vermischet vnd verhudlet.</l>
            <l>Ach Leser/ wünsch/ daß jhm/ dir/ mir/</l>
            <l>Got das gedeyhen wolle geben/</l>
            <l>Daß vnser jeder nach gebihr</l>
            <l>Mög besser reden/ drincken/ leben!</l>
          </lg>
        </lg>
      </div>
    </body>
  </text>
</TEI>
