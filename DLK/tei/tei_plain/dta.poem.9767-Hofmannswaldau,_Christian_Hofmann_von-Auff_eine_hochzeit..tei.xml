<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Auff eine hochzeit.</title>
        <author>
          <persName>
            <surname>Hofmannswaldau</surname>
            <forename>Christian Hofmann von</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">12</measure>
        <measure type="verses">72</measure>
        <measure type="verses_per_stanza">1-6 2-6 3-6 4-6 5-6 6-6 7-6 8-6 9-6 10-6 11-6 12-6</measure>
        <measure type="syllables">600</measure>
        <measure type="tokens">455</measure>
        <measure type="characters">2433</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1697</date>
      </publicationStmt>
      <sourceDesc>
        <p corresp="urn:nbn:de:kobv:b4-200905199377"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Auff eine hochzeit.</head>
          <lg rhyme="unknown" type="stanza">
            <l>Man fragt mich was die ehe sey?</l>
            <l>Das kan ich warlich keinem sagen;</l>
            <l>Denn dächt ich gleich den kopff entzwey/</l>
            <l>So könt ich doch in vierzehn tagen/</l>
            <l>Und wär ich auch nur gantz allein/</l>
            <l>Nicht mit mir selber einig seyn.</l>
          </lg>
          <lg rhyme="unknown" type="stanza">
            <l>Man lese vor und hinter sich/</l>
            <l>Die ehe ist und bleibet ehe;</l>
            <l>Und ist es so gar wunderlich/</l>
            <l>Daß ich es selber nicht verstehe/</l>
            <l>Wie zwey und eins/ und eins und zwey</l>
            <l>Nur eins und doch gedoppelt sey.</l>
          </lg>
          <lg rhyme="unknown" type="stanza">
            <l>Das ist ein seltzam einmahl ein/</l>
            <l>Wann zwey auff eins gerechnet werden.</l>
            <l>Soll diß in aller einnahm seyn/</l>
            <l>So ist kein besser ding auff erden:</l>
            <l>Doch das behält die eh vor sich/</l>
            <l>Drum ists so wunder-wunderlich.</l>
          </lg>
          <lg rhyme="unknown" type="stanza">
            <l>Das capital ist bey dem mann/</l>
            <l>Hab ich wohl ehmahls hören sagen;</l>
            <l>Und was an renten fallen kan/</l>
            <l>Das müsse dann das weibgen tragen.</l>
            <l>Ich weiß es nicht/ es steht dahin/</l>
            <l>Ich bleibe noch auff meinem sinn.</l>
          </lg>
          <lg rhyme="unknown" type="stanza">
            <l>Zwey hertzen sollen eines seyn/</l>
            <l>So/ spricht man/ sey die eh vollkommen.</l>
            <l>Diß will mir gantz und gar nicht ein/</l>
            <l>Daß eine muß ja seyn genommen:</l>
            <l>So eins des diebstals sich beschwert/</l>
            <l>So ist das andre henckens werth.</l>
          </lg>
          <lg rhyme="unknown" type="stanza">
            <l>Und treten dann gleich zwey in eins/</l>
            <l>So ist die sache nicht gehoben:</l>
            <l>Denn wie man saget/ eins ist keins;</l>
            <l>Und sind dann zwey in eins geschoben/</l>
            <l>So müssen beydes zwey und ein</l>
            <l>Nicht mehr als keins und nichtes seyn.</l>
          </lg>
          <lg rhyme="unknown" type="stanza">
            <l>Auch hat kein theil ein gantzes hertz;</l>
            <l>Denn ist es ja bey einem jeden/</l>
            <l>So ist ihr lieben nur ein schertz/</l>
            <l>Und ist kein theil damit zu frieden/</l>
            <l>Hat liebe keinen falschen schein/</l>
            <l>So muß das hertz getheilet seyn.</l>
          </lg>
          <lg rhyme="unknown" type="stanza">
            <l>Ist aber denn das hertz getheilt/</l>
            <l>Wird jedes nur ein halbes tragen/</l>
            <l>Wie würde denn der bruch geheilt?</l>
            <l>Da möcht ein kalter brand zuschlagen.</l>
            <l>Ein halbes hertz kan nicht bestehn/</l>
            <l>Es müste denn auff steltzen gehn.</l>
          </lg>
          <lg rhyme="unknown" type="stanza">
            <l>So kan man ein verliebtes hertz</l>
            <l>Nicht doppelt/ auch nicht einfach nennen/</l>
            <l>Nicht halb/ nicht gantz/ und ohne schertz/</l>
            <l>Wenn ich die warheit sol bekennen/</l>
            <l>So denck ich wohl und sag es frey/</l>
            <l>Daß gar kein hertz in beyden sey.</l>
          </lg>
          <lg rhyme="unknown" type="stanza">
            <l>Soll aber das das hertze seyn/</l>
            <l>Das stets so zappelt und sich reget?</l>
            <l>So bild ich mir wohl gäntzlich ein/</l>
            <l>Wenn erst der puls der liebe schläget/</l>
            <l>Daß die verliebten insgemein</l>
            <l>Sonst nichts als lauter hertze seyn.</l>
          </lg>
          <lg rhyme="unknown" type="stanza">
            <l>Herr bräutigam was düncket euch/</l>
            <l>Jhr habt das lehrgeld nun gegeben/</l>
            <l>Seyd ihr euch beyd am hertzen gleich/</l>
            <l>Die ihr zusammen sollet leben?</l>
            <l>Wo nicht/ so saget mir dabey/</l>
            <l>Bey welchem theil das meiste sey.</l>
          </lg>
          <lg rhyme="unknown" type="stanza">
            <l>Doch halt ich/ wißt ihrs selbst noch nicht/</l>
            <l>Drum wird es auff erfahrung stehen/</l>
            <l>Jhr solt noch heut vors liebs-gericht/</l>
            <l>Da solt ihr eure part versehen/</l>
            <l>Ich wette/ wenn ich gleich verliehr/</l>
            <l>Die liebste hat mehr hertz als ihr.</l>
          </lg>
        </lg>
      </div>
    </body>
  </text>
</TEI>
