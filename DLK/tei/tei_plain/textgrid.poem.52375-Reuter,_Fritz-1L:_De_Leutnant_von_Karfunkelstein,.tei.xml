<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: De Leutnant von Karfunkelstein,</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">6</measure>
        <measure type="verses">284</measure>
        <measure type="verses_per_stanza">1-57 2-58 3-27 4-57 5-58 6-27</measure>
        <measure type="syllables">2404</measure>
        <measure type="tokens">1764</measure>
        <measure type="characters">9580</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: De Leutnant von Karfunkelstein,</head>
          <lg rhyme="unknown" type="stanza">
            <l>De Leutnant von Karfunkelstein,</l>
            <l>De kümmt tau Hus, dunn liggt dor ein</l>
            <l>Inladungskort up sinen Arbeitsdisch.</l>
            <l>(so würd de Disch gewöhnlich heiten,</l>
            <l>Wil doran drunken würd un eten</l>
            <l>Un af un an ok spelt en beten</l>
            <l>Mit Rechtsch un Linksch; doch dat dürwt keiner weiten.)</l>
            <l>Kort, up den Disch, dor liggt de Kort,</l>
            <l>Un as hei s' nimmt un sick besüht,</l>
            <l>Hadd hei binah vör Ärger rohrt:</l>
            <l>Dit schöne Middageten </l>
            <l>De gned'ge Fru von Diamant</l>
            <l>Was in de ganze Stadt bekannt,</l>
            <l>Dat sei am besten ded traktieren,</l>
            <l>Un in 'ne Stun'n süll hei marschieren!</l>
            <l>Un dortau was – »nein, wie infam!« –</l>
            <l>De Witwe ok sin Herzendam.</l>
            <l>Hei hadd so girn hüt bi ehr seten,</l>
            <l>An ehr Gerichten satt sick eten,</l>
            <l>Denn heites Hart un hungrig Magen,</l>
            <l>De seten bi em dicht tausam! –</l>
            <l>Un't was ok würklich ganz infam!</l>
            <l>Doch dor helpt nicks, dor helpt kein Klagen,</l>
            <l>Hei müßt marschieren, dat müßt sin.</l>
            <l>Hei röppt nu sinen Burßen rin</l>
            <l>Un seggt em ganz genau Bescheid,</l>
            <l>Dat hei unmäglich kamen künn.</l>
            <l>»weißt du's nun auch?« – »Herr Leutnant, ja!«</l>
            <l>Un uns' gaud Jochen Päsel geiht.</l>
            <l>Den Leutnant föllt wat in, hei ritt</l>
            <l>Dat Finster up un röppt em nah:</l>
            <l>»und dann bring gleich das Essen mit.«</l>
            <l>Un Jochen Päsel kümmt tau'r gned'gen Fru.</l>
            <l>»was gibt's, mein Sohn, was bringest du?«</l>
            <l>»empfehlung von'n Herrn Leutinant</l>
            <l>An gned'ge Fru von Diamant,</l>
            <l>Un was mein gnedigst Leutnant wär,</l>
            <l>Der kem heut nich zu's Essent her,</l>
            <l>Denn nach 'ner guten Stunde schon</l>
            <l>Müßt allens gnedigst abmarschieren,</l>
            <l>In Woldek wär 'ne Rebellion,</l>
            <l>Un täten hellschen rebellieren</l>
            <l>Von wegen einer Holzgeschicht,</l>
            <l>Un dorüm könnt Herr Leutnant nicht.«</l>
            <l>»das ist ja schad, das tut mir leid!«</l>
            <l>Un Jochen Päsel steiht un steiht</l>
            <l>Un ward de Feldmütz dörch de Knäwel wringen.</l>
            <l>Sei fröggt, worüm hei denn nich geiht?</l>
            <l>»das Essent«, seggt hei, »süll ich bringen.«</l>
            <l>Na, sei is denn en lustig Wiw,</l>
            <l>Dat up en Spaß sick gaud versteiht,</l>
            <l>Un seggt tau em: »Na, täuw, denn bliw</l>
            <l>Man noch en Ogenblicking hir.«</l>
            <l>Un in en blotes Ümseihn wir</l>
            <l>En groten Korf vull Eten packt</l>
            <l>Un Jochen Päseln upgesackt.</l>
            <l>De dröggt denn munter dormit furt.</l>
          </lg>
          <lg rhyme="unknown" type="stanza">
            <l>Sin gnedigst Leutnant hett all lurt</l>
            <l>Un set't sick ganz verdreitlich nedder.</l>
            <l>»so«, seggt hei, »na, nu giwwt dat wedder</l>
            <l>Den ew'gen Swins- un Hamelbraden,</l>
            <l>Ach, bei der Diamant geladen,</l>
            <l>Bei einem solchen Weib zum Küssen,</l>
            <l>Und dann von Platen essen müssen!«</l>
            <l>Doch ward em bald ganz narsch tau Maud'.</l>
            <l>Dat Eten, dat is würklich gaud,</l>
            <l>So hett em dat seindag nich smeckt;</l>
            <l>Un Brad, Pasteten, Is, Konfekt –</l>
            <l>Un nu noch gor 'ne Buddel Sekt!</l>
            <l>Dat is en Eten, as sick't hürt,</l>
            <l>As sick dat för en Leutnant hürt,</l>
            <l>De in den blassen Dod marschiert</l>
            <l>Un sick tauletzt noch regaliert.</l>
            <l>Hei fröggt den Kirl, ob denn bi Platen</l>
            <l>Villicht 'ne Hochtid utrüst't wir</l>
            <l>Oder ob hei wedder döpen laten.</l>
            <l>»ne«, seggt uns' Jochen, »dat's von ehr.«</l>
            <l>»wo«, fröggt de Leutnant, »ist es her?«</l>
            <l>»na, von de Fru von Diamant,</l>
            <l>Ick süll mi dat dor glik jo föddern.«</l>
            <l>Na, nu denn uns' Herr Leutinant!</l>
            <l>De ward denn los nu dunnerwedern</l>
            <l>Up unsen leiwen Jöching Päsel;</l>
            <l>Up Ihr un Gasch' un Talj tauswören,</l>
            <l>Hei wir de allergrötste Esel,</l>
            <l>De up twei Beinen rümmer lep,</l>
            <l>Un wenn hei't mal taufällig dröp,</l>
            <l>Dat sei mit Jöching Veihus-Dören</l>
            <l>Inrönnen deden,</l>
            <l>Hei, de Herr Leutnant, würd't nich wehren.</l>
            <l>Indessen ok so'n Leutnantszorn</l>
            <l>Hett sine Tid, hei towt sick ut,</l>
            <l>Un as de Leutnant ruhig word'n,</l>
            <l>Dunn treckt hei sinen Büdel rut</l>
            <l>Un langt drei Daler d'rut hervör</l>
            <l>Un nimmt s' un röppt: »Komm hier mal her!</l>
            <l>Hier sind drei Taler. Siehst du, Esel?«</l>
            <l>»wohl, zu Befehl«, seggt Jochen Päsel.</l>
            <l>»die nimmst du hier und gehst sogleich</l>
            <l>Zu dem Konditor Butterteig –</l>
            <l>Verstehst du mich auch recht, du Esel?«</l>
            <l>»befehl, Herr Leutnant«, seggt uns' Päsel.</l>
            <l>»da forderst du dir eine Torte,</l>
            <l>Die schönste, die da ist im Laden,</l>
            <l>Und trägst sie nach demselben Orte,</l>
            <l>Wo ich zu Mittag war geladen,</l>
            <l>Und sagst zur Frau von Diamant,</l>
            <l>Du wärst als Esel längst bekannt,</l>
            <l>Sie möge gnädigst dir verzeihn,</l>
            <l>Und wenn die Tort ihr halb so schmeckte</l>
            <l>Wie mir die Braten und Konfekte,</l>
            <l>Die sie so freundlich mir gesandt,</l>
            <l>So würd's für mich 'ne Wollust sein.</l>
            <l>Hast nun verstanden, dummer Esel?«</l>
            <l>»befehl«, seggt wedder Jochen Päsel.</l>
          </lg>
          <lg rhyme="unknown" type="stanza">
            <l>Un Jochen geiht un bringt denn nu</l>
            <l>Den Kauken tau de gnedige Fru.</l>
            <l>»empfehlung von Herrn Leutinant</l>
            <l>An gned'ge Fru von Diamant ...«</l>
            <l>»was bringst du da, mein lieber Sohn?«</l>
            <l>»und wär als Esel längst bekannt,</l>
            <l>Un gned'ge Fru von Diamant ...«</l>
            <l>»na, laß nur, laß, ich weiß das schon.«</l>
            <l>»und sollten gnädigst doch verzeihn,</l>
            <l>Un einen Kauken is dadrein,</l>
            <l>Und sollt for Sie 'ne Wollust sein.«</l>
            <l>De gned'ge Fru, de lacht denn sihr.</l>
            <l>»na, sag dem Herrn Lieutenant,</l>
            <l>Wenn er erst wäre wieder hier,</l>
            <l>Dann sprächen wir wohl mal darüber.</l>
            <l>Und grüß ihn nur, und hier, mein Lieber«,</l>
            <l>Drückt em en Daler in de Hand</l>
            <l>Un denkt denn nu, hei sall nu gahn.</l>
            <l>Doch Jochen, de bliwwt stramm bestahn</l>
            <l>Un höllt de Hand so vör sick hen</l>
            <l>Un kickt sick in de Hand herin,</l>
            <l>As hadd hei nie en Daler seihn.</l>
            <l>»was stehst du noch? Was wartest du?«</l>
            <l>Fröggt em tauletzt de gned'ge Fru,</l>
            <l>»nun ist ja allens in der Reih'.«</l>
            <l>»ne«, seggt uns' Jochen, »dit 's man ein,</l>
            <l>De Kauken kost't uns sülwen drei.«</l>
          </lg>
          <lg rhyme="unknown" type="stanza">
            <l>De Leutnant von Karfunkelstein,</l>
            <l>De kümmt tau Hus, dunn liggt dor ein</l>
            <l>Inladungskort up sinen Arbeitsdisch.</l>
            <l>(so würd de Disch gewöhnlich heiten,</l>
            <l>Wil doran drunken würd un eten</l>
            <l>Un af un an ok spelt en beten</l>
            <l>Mit Rechtsch un Linksch; doch dat dürwt keiner weiten.)</l>
            <l>Kort, up den Disch, dor liggt de Kort,</l>
            <l>Un as hei s' nimmt un sick besüht,</l>
            <l>Hadd hei binah vör Ärger rohrt:</l>
            <l>Dit schöne Middageten </l>
            <l>De gned'ge Fru von Diamant</l>
            <l>Was in de ganze Stadt bekannt,</l>
            <l>Dat sei am besten ded traktieren,</l>
            <l>Un in 'ne Stun'n süll hei marschieren!</l>
            <l>Un dortau was – »nein, wie infam!« –</l>
            <l>De Witwe ok sin Herzendam.</l>
            <l>Hei hadd so girn hüt bi ehr seten,</l>
            <l>An ehr Gerichten satt sick eten,</l>
            <l>Denn heites Hart un hungrig Magen,</l>
            <l>De seten bi em dicht tausam! –</l>
            <l>Un't was ok würklich ganz infam!</l>
            <l>Doch dor helpt nicks, dor helpt kein Klagen,</l>
            <l>Hei müßt marschieren, dat müßt sin.</l>
            <l>Hei röppt nu sinen Burßen rin</l>
            <l>Un seggt em ganz genau Bescheid,</l>
            <l>Dat hei unmäglich kamen künn.</l>
            <l>»weißt du's nun auch?« – »Herr Leutnant, ja!«</l>
            <l>Un uns' gaud Jochen Päsel geiht.</l>
            <l>Den Leutnant föllt wat in, hei ritt</l>
            <l>Dat Finster up un röppt em nah:</l>
            <l>»und dann bring gleich das Essen mit.«</l>
            <l>Un Jochen Päsel kümmt tau'r gned'gen Fru.</l>
            <l>»was gibt's, mein Sohn, was bringest du?«</l>
            <l>»empfehlung von'n Herrn Leutinant</l>
            <l>An gned'ge Fru von Diamant,</l>
            <l>Un was mein gnedigst Leutnant wär,</l>
            <l>Der kem heut nich zu's Essent her,</l>
            <l>Denn nach 'ner guten Stunde schon</l>
            <l>Müßt allens gnedigst abmarschieren,</l>
            <l>In Woldek wär 'ne Rebellion,</l>
            <l>Un täten hellschen rebellieren</l>
            <l>Von wegen einer Holzgeschicht,</l>
            <l>Un dorüm könnt Herr Leutnant nicht.«</l>
            <l>»das ist ja schad, das tut mir leid!«</l>
            <l>Un Jochen Päsel steiht un steiht</l>
            <l>Un ward de Feldmütz dörch de Knäwel wringen.</l>
            <l>Sei fröggt, worüm hei denn nich geiht?</l>
            <l>»das Essent«, seggt hei, »süll ich bringen.«</l>
            <l>Na, sei is denn en lustig Wiw,</l>
            <l>Dat up en Spaß sick gaud versteiht,</l>
            <l>Un seggt tau em: »Na, täuw, denn bliw</l>
            <l>Man noch en Ogenblicking hir.«</l>
            <l>Un in en blotes Ümseihn wir</l>
            <l>En groten Korf vull Eten packt</l>
            <l>Un Jochen Päseln upgesackt.</l>
            <l>De dröggt denn munter dormit furt.</l>
          </lg>
          <lg rhyme="unknown" type="stanza">
            <l>Sin gnedigst Leutnant hett all lurt</l>
            <l>Un set't sick ganz verdreitlich nedder.</l>
            <l>»so«, seggt hei, »na, nu giwwt dat wedder</l>
            <l>Den ew'gen Swins- un Hamelbraden,</l>
            <l>Ach, bei der Diamant geladen,</l>
            <l>Bei einem solchen Weib zum Küssen,</l>
            <l>Und dann von Platen essen müssen!«</l>
            <l>Doch ward em bald ganz narsch tau Maud'.</l>
            <l>Dat Eten, dat is würklich gaud,</l>
            <l>So hett em dat seindag nich smeckt;</l>
            <l>Un Brad, Pasteten, Is, Konfekt –</l>
            <l>Un nu noch gor 'ne Buddel Sekt!</l>
            <l>Dat is en Eten, as sick't hürt,</l>
            <l>As sick dat för en Leutnant hürt,</l>
            <l>De in den blassen Dod marschiert</l>
            <l>Un sick tauletzt noch regaliert.</l>
            <l>Hei fröggt den Kirl, ob denn bi Platen</l>
            <l>Villicht 'ne Hochtid utrüst't wir</l>
            <l>Oder ob hei wedder döpen laten.</l>
            <l>»ne«, seggt uns' Jochen, »dat's von ehr.«</l>
            <l>»wo«, fröggt de Leutnant, »ist es her?«</l>
            <l>»na, von de Fru von Diamant,</l>
            <l>Ick süll mi dat dor glik jo föddern.«</l>
            <l>Na, nu denn uns' Herr Leutinant!</l>
            <l>De ward denn los nu dunnerwedern</l>
            <l>Up unsen leiwen Jöching Päsel;</l>
            <l>Up Ihr un Gasch' un Talj tauswören,</l>
            <l>Hei wir de allergrötste Esel,</l>
            <l>De up twei Beinen rümmer lep,</l>
            <l>Un wenn hei't mal taufällig dröp,</l>
            <l>Dat sei mit Jöching Veihus-Dören</l>
            <l>Inrönnen deden,</l>
            <l>Hei, de Herr Leutnant, würd't nich wehren.</l>
            <l>Indessen ok so'n Leutnantszorn</l>
            <l>Hett sine Tid, hei towt sick ut,</l>
            <l>Un as de Leutnant ruhig word'n,</l>
            <l>Dunn treckt hei sinen Büdel rut</l>
            <l>Un langt drei Daler d'rut hervör</l>
            <l>Un nimmt s' un röppt: »Komm hier mal her!</l>
            <l>Hier sind drei Taler. Siehst du, Esel?«</l>
            <l>»wohl, zu Befehl«, seggt Jochen Päsel.</l>
            <l>»die nimmst du hier und gehst sogleich</l>
            <l>Zu dem Konditor Butterteig –</l>
            <l>Verstehst du mich auch recht, du Esel?«</l>
            <l>»befehl, Herr Leutnant«, seggt uns' Päsel.</l>
            <l>»da forderst du dir eine Torte,</l>
            <l>Die schönste, die da ist im Laden,</l>
            <l>Und trägst sie nach demselben Orte,</l>
            <l>Wo ich zu Mittag war geladen,</l>
            <l>Und sagst zur Frau von Diamant,</l>
            <l>Du wärst als Esel längst bekannt,</l>
            <l>Sie möge gnädigst dir verzeihn,</l>
            <l>Und wenn die Tort ihr halb so schmeckte</l>
            <l>Wie mir die Braten und Konfekte,</l>
            <l>Die sie so freundlich mir gesandt,</l>
            <l>So würd's für mich 'ne Wollust sein.</l>
            <l>Hast nun verstanden, dummer Esel?«</l>
            <l>»befehl«, seggt wedder Jochen Päsel.</l>
          </lg>
          <lg rhyme="unknown" type="stanza">
            <l>Un Jochen geiht un bringt denn nu</l>
            <l>Den Kauken tau de gnedige Fru.</l>
            <l>»empfehlung von Herrn Leutinant</l>
            <l>An gned'ge Fru von Diamant ...«</l>
            <l>»was bringst du da, mein lieber Sohn?«</l>
            <l>»und wär als Esel längst bekannt,</l>
            <l>Un gned'ge Fru von Diamant ...«</l>
            <l>»na, laß nur, laß, ich weiß das schon.«</l>
            <l>»und sollten gnädigst doch verzeihn,</l>
            <l>Un einen Kauken is dadrein,</l>
            <l>Und sollt for Sie 'ne Wollust sein.«</l>
            <l>De gned'ge Fru, de lacht denn sihr.</l>
            <l>»na, sag dem Herrn Lieutenant,</l>
            <l>Wenn er erst wäre wieder hier,</l>
            <l>Dann sprächen wir wohl mal darüber.</l>
            <l>Und grüß ihn nur, und hier, mein Lieber«,</l>
            <l>Drückt em en Daler in de Hand</l>
            <l>Un denkt denn nu, hei sall nu gahn.</l>
            <l>Doch Jochen, de bliwwt stramm bestahn</l>
            <l>Un höllt de Hand so vör sick hen</l>
            <l>Un kickt sick in de Hand herin,</l>
            <l>As hadd hei nie en Daler seihn.</l>
            <l>»was stehst du noch? Was wartest du?«</l>
            <l>Fröggt em tauletzt de gned'ge Fru,</l>
            <l>»nun ist ja allens in der Reih'.«</l>
            <l>»ne«, seggt uns' Jochen, »dit 's man ein,</l>
            <l>De Kauken kost't uns sülwen drei.«</l>
          </lg>
        </lg>
      </div>
    </body>
  </text>
</TEI>
