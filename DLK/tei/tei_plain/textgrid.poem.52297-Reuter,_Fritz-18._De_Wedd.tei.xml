<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">18. De Wedd</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">10</measure>
        <measure type="verses">284</measure>
        <measure type="verses_per_stanza">1-47 2-7 3-41 4-25 5-22 6-47 7-7 8-41 9-25 10-22</measure>
        <measure type="syllables">2454</measure>
        <measure type="tokens">1956</measure>
        <measure type="characters">10258</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>18. De Wedd</head>
          <lg rhyme="unknown" type="stanza">
            <l>De Bäcker Swenn, de sitt in sine Stuw'</l>
            <l>Un hött sin Tweiback un sin Kringel,</l>
            <l>Dunn kamen tau em rin twei lange Slüngel.</l>
            <l>»oh, Meister, bring'n S' doch mal eins swinn</l>
            <l>För uns en gaudes Frühstück rin!«</l>
            <l>»ja woll!« Hei halt nu Eier, Schinken.</l>
            <l>De Gäst, de föddern ok tau drinken,</l>
            <l>'ne Buddel Win vom besten sall dat sin.</l>
            <l>De Wirt, de bringt s'; de Gäst, de sünd taufreden</l>
            <l>Un fangen an von dit un dat tau reden.</l>
            <l>»na, hür mal, Brauder Möller, kumm!</l>
            <l>Schenk di mal in, wi will'n mal drinken«,</l>
            <l>Seggt irst de ein un ward den annern plinken,</l>
            <l>»nu segg mal blot, wat was de Kirl doch dumm!«</l>
            <l>»du meinst den Ollen an den Mark,</l>
            <l>Den ollen Bäckermeister Hauck?</l>
            <l>Ja, den sin Dummheit, de is stark.</l>
            <l>De Oll, de höllt sick schrecklich klauk,</l>
            <l>Un hett sick doch so dull blamiert.«</l>
            <l>De olle Hauck? – Oll Bäcker Swenn, de hürt</l>
            <l>Ganz nipping tau. »Oh, wenn ick fragen kann,</l>
            <l>Wobi let de oll Voß sick faten,</l>
            <l>Hei is doch süs so'n nägenklauken Mann?«</l>
            <l>»sei weiten doch: hei kann dat Wedden jo nich laten,</l>
            <l>Un dorbi kregen wi em 'ran.</l>
            <l>Wi wedd't mit em, un hei verlur,</l>
            <l>Dat hei vör sine Stubenuhr</l>
            <l>'ne Virtelstund nich sitten künn</l>
            <l>Un nich so langsam un so swinn,</l>
            <l>So as de Parpendikel slög,</l>
            <l>De Würd' ahn Stamern 'rute kreg:</l>
            <l>'hir geiht'e hen, dor geiht'e hen,</l>
            <l>Hir geiht'e hen, dor geiht'e hen.'«</l>
            <l>»ih, dat's doch nich so swer«, seggt Swenn,</l>
            <l>De gor tau girn ok wedden müggt,</l>
            <l>»de olle Schapskopp! Na, mi dücht,</l>
            <l>De Sak, de is doch gor tau licht.«</l>
            <l>»je«, seggt de ein, »dat is doch so'n Geschicht!</l>
            <l>Sei dörben nich upstahn, nicks anners reden,</l>
            <l>Sei möten ümmertau den Vers herbeden.«</l>
            <l>»ick dauh't, un ick gewinn«, seggt Swenn,</l>
            <l>»hir geiht'e hen, dor geiht'e hen.</l>
            <l>Hir, föfteihn Daler sett ick hen!«</l>
            <l>De beiden Kirls kregen</l>
            <l>Nu ehren Büdel rut un set'ten föfteihn gegen,</l>
            <l>Un vör de Klock set't sick oll Swenn.</l>
            <l>»hir geiht'e hen, dor geiht'e hen.«</l>
          </lg>
          <lg rhyme="unknown" type="stanza">
            <l>»adjüs! Herr Swenn«, seggt nu de ein</l>
            <l>Un makt sick an de Dalers 'ranne</l>
            <l>Un sick dunn fix up sine Bein.</l>
            <l>»adjüs! Herr Swenn«, seggt ok de anner,</l>
            <l>»sei dörben nich upstahn, nicks anners reden,</l>
            <l>Sei möten ümmertau den Vers herbeden,</l>
            <l>Ick wünsch Sei ok recht vel Plesier.«</l>
          </lg>
          <lg rhyme="unknown" type="stanza">
            <l>»je, dat ick doch en Schapskopp wir</l>
            <l>Un dordörch mine Wedd verlür!</l>
            <l>Ne! Lopt ji man«, denkt Bäcker Swenn,</l>
            <l>»hir geiht'e hen, dor geiht'e hen.</l>
            <l>Üm mine Wedd ward mi nich bang'n;</l>
            <l>So licht lat ick mi noch nich fang'n.«</l>
            <l>Hei drömt sick nu all as Gewinner,</l>
            <l>Dunn kümmt tau em sin Fru herinner,</l>
            <l>De ut de Stuw' wat 'rute halt.</l>
            <l>»na, Vader, heww'n de Kirls betahlt?«</l>
            <l>»hir geiht'e hen, dor geiht'e hen.«</l>
            <l>»wat is 'e los? Wat fehlt di, Mann?</l>
            <l>Wat red'st du dor? Wat is di denn?</l>
            <l>Wat kickst du denn de Klock so an?«</l>
            <l>»hir geiht'e hen, dor geiht'e hen.«</l>
            <l>»mein Gott! Wat fehlt di? Segg doch, Swenn!</l>
            <l>Du büst doch woll nich dun hüt morg'n?</l>
            <l>Du büst doch woll verrückt nich word'n?«</l>
            <l>»hir geiht'e hen, dor geiht'e hen.«</l>
            <l>»herr Jesus, komm doch rinne, Fik!</l>
            <l>Lat allens liggen, lop un rönn</l>
            <l>Doch mal nah Dokter Hansen glik.</l>
            <l>Hei süll doch kamen in den Ogenblick,</l>
            <l>Uns' Vader hadd nich sinen Schick.«</l>
            <l>»hir geiht'e hen, dor geiht'e hen.«</l>
            <l>»hür, Vadding! Swenning! Leiwe Swenn!</l>
            <l>Herr Gott doch! Vadding! Hürst du nich? –</l>
            <l>De Ogen gahn em fürchterlich.</l>
            <l>Segg, Vadding! Segg! Kennst du mi denn?«</l>
            <l>»hir geiht'e hen, dor geiht'e hen.</l>
            <l>So, Mutter! So! Nu heww ick wunn'n!</l>
            <l>Nu is't 'ne richt'ge Virtelstun'n.</l>
            <l>So, Mutter! So! Nu heww ick wunn'n!</l>
            <l>»ih, Vadding, kumm! Leg di tau Bedd;</l>
            <l>Ick bidd di d'rüm in Gottes Namen.</l>
            <l>Ick denk, de Dokter sall glik kamen.«</l>
            <l>»gott's Dunner, Mutter! Ne! Ick heww gewunn'n. –</l>
            <l>Dor sall doch glik dat Wetter rinne slagen!</l>
            <l>De Kirls, de heww'n mi doch bedragen,</l>
            <l>De niederträchtigen, entfamten Hun'n! –</l>
            <l>Wat? Meinst du, dat verrückt ick bün?«</l>
          </lg>
          <lg rhyme="unknown" type="stanza">
            <l>Un as hei noch so schellt, dunn kümmt de Dokter 'rin.</l>
            <l>»ja, ja! Er ist in schrecklicher Erregung,</l>
            <l>Der Puls in heftiger Bewegung,</l>
            <l>Das glüh'nde Auge rollt und irrt</l>
            <l>Umher. Das Faseln von der Wette! –</l>
            <l>Der arme Mann ist leider ganz verwirrt</l>
            <l>Und ganz gestört, er muß zu Bette.«</l>
            <l>»gott's Dunner! Hür'n Sei mi doch an!«</l>
            <l>»min leiw Herr Swenn, man keinen Larm!</l>
            <l>Wi weiten't all! Nu kamen S' man.«</l>
            <l>Un dormit krigt de Dokter em bi'n Arm,</l>
            <l>Un sine Fru, de nimmt den annern,</l>
            <l>Un Fiken, de schüfft achter nah.</l>
            <l>So möt hei nah de Kamer wannern.</l>
            <l>Hei flucht un swört, hei deiht un seggt,</l>
            <l>Dat helpt em nicks, hei ward mit Bidden, bald,</l>
            <l>Wenn de nich helpen, mit Gewalt</l>
            <l>In't warme Bedd herinne leggt.</l>
            <l>Nu geiht dat los mit Aderlaten!</l>
            <l>Up sinen Kopp ward Water gaten;</l>
            <l>Un wenn hei blot mal wedder röppt:</l>
            <l>»ick heww jo wedd't, un ick heww wunn'n!«,</l>
            <l>Denn ward hei glik von Flässen schröppt,</l>
            <l>Em acht're de Uhren Ilen set't,</l>
            <l>Un Luft ward em denn schafft von unnen.</l>
          </lg>
          <lg rhyme="unknown" type="stanza">
            <l>So liggt hei nu den </l>
            <l>Bi Hawergrütt un Watersupp,</l>
            <l>Un keiner will von em wat weiten.</l>
            <l>Un deiht hei blot den Mund mal up,</l>
            <l>Denn heit dat glik: »Wat willst du, Swenning,</l>
            <l>Ligg ruhig, stilling, leiwes Männing!«</l>
            <l>Un fängt hei an mal tau vertellen</l>
            <l>Von sine Wedd un an tau schellen,</l>
            <l>Denn heit dat glik: »Oh, Fiken, lop und rönn</l>
            <l>Doch glik mal nah den Dokter hen.</l>
            <l>Hei müßt em wedder Ilen setten,</l>
            <l>Un süll de Spritz ok nich vergeten.«</l>
            <l>»na«, denkt hei endlich, »giww di man!</l>
            <l>Verrückt? Ne, dat's nich wohr, dat bün 'ck nich west,</l>
            <l>Doch dumm, as einer wesen kann!</l>
            <l>Ick glöw binah, dat is dat best:</l>
            <l>Ick segg hir weder in dat Bedd</l>
            <l>Noch äwerall wat von min Wedd.</l>
            <l>Ick glöw', ick swig man ganz un gor.</l>
            <l>Dat Geld is weg, de Schimp is dor.</l>
            <l>Sei heww'n mi doch tau arg traktiert,</l>
            <l>Von't Wedden bün ick nu kuriert!«</l>
          </lg>
          <lg rhyme="unknown" type="stanza">
            <l>De Bäcker Swenn, de sitt in sine Stuw'</l>
            <l>Un hött sin Tweiback un sin Kringel,</l>
            <l>Dunn kamen tau em rin twei lange Slüngel.</l>
            <l>»oh, Meister, bring'n S' doch mal eins swinn</l>
            <l>För uns en gaudes Frühstück rin!«</l>
            <l>»ja woll!« Hei halt nu Eier, Schinken.</l>
            <l>De Gäst, de föddern ok tau drinken,</l>
            <l>'ne Buddel Win vom besten sall dat sin.</l>
            <l>De Wirt, de bringt s'; de Gäst, de sünd taufreden</l>
            <l>Un fangen an von dit un dat tau reden.</l>
            <l>»na, hür mal, Brauder Möller, kumm!</l>
            <l>Schenk di mal in, wi will'n mal drinken«,</l>
            <l>Seggt irst de ein un ward den annern plinken,</l>
            <l>»nu segg mal blot, wat was de Kirl doch dumm!«</l>
            <l>»du meinst den Ollen an den Mark,</l>
            <l>Den ollen Bäckermeister Hauck?</l>
            <l>Ja, den sin Dummheit, de is stark.</l>
            <l>De Oll, de höllt sick schrecklich klauk,</l>
            <l>Un hett sick doch so dull blamiert.«</l>
            <l>De olle Hauck? – Oll Bäcker Swenn, de hürt</l>
            <l>Ganz nipping tau. »Oh, wenn ick fragen kann,</l>
            <l>Wobi let de oll Voß sick faten,</l>
            <l>Hei is doch süs so'n nägenklauken Mann?«</l>
            <l>»sei weiten doch: hei kann dat Wedden jo nich laten,</l>
            <l>Un dorbi kregen wi em 'ran.</l>
            <l>Wi wedd't mit em, un hei verlur,</l>
            <l>Dat hei vör sine Stubenuhr</l>
            <l>'ne Virtelstund nich sitten künn</l>
            <l>Un nich so langsam un so swinn,</l>
            <l>So as de Parpendikel slög,</l>
            <l>De Würd' ahn Stamern 'rute kreg:</l>
            <l>'hir geiht'e hen, dor geiht'e hen,</l>
            <l>Hir geiht'e hen, dor geiht'e hen.'«</l>
            <l>»ih, dat's doch nich so swer«, seggt Swenn,</l>
            <l>De gor tau girn ok wedden müggt,</l>
            <l>»de olle Schapskopp! Na, mi dücht,</l>
            <l>De Sak, de is doch gor tau licht.«</l>
            <l>»je«, seggt de ein, »dat is doch so'n Geschicht!</l>
            <l>Sei dörben nich upstahn, nicks anners reden,</l>
            <l>Sei möten ümmertau den Vers herbeden.«</l>
            <l>»ick dauh't, un ick gewinn«, seggt Swenn,</l>
            <l>»hir geiht'e hen, dor geiht'e hen.</l>
            <l>Hir, föfteihn Daler sett ick hen!«</l>
            <l>De beiden Kirls kregen</l>
            <l>Nu ehren Büdel rut un set'ten föfteihn gegen,</l>
            <l>Un vör de Klock set't sick oll Swenn.</l>
            <l>»hir geiht'e hen, dor geiht'e hen.«</l>
          </lg>
          <lg rhyme="unknown" type="stanza">
            <l>»adjüs! Herr Swenn«, seggt nu de ein</l>
            <l>Un makt sick an de Dalers 'ranne</l>
            <l>Un sick dunn fix up sine Bein.</l>
            <l>»adjüs! Herr Swenn«, seggt ok de anner,</l>
            <l>»sei dörben nich upstahn, nicks anners reden,</l>
            <l>Sei möten ümmertau den Vers herbeden,</l>
            <l>Ick wünsch Sei ok recht vel Plesier.«</l>
          </lg>
          <lg rhyme="unknown" type="stanza">
            <l>»je, dat ick doch en Schapskopp wir</l>
            <l>Un dordörch mine Wedd verlür!</l>
            <l>Ne! Lopt ji man«, denkt Bäcker Swenn,</l>
            <l>»hir geiht'e hen, dor geiht'e hen.</l>
            <l>Üm mine Wedd ward mi nich bang'n;</l>
            <l>So licht lat ick mi noch nich fang'n.«</l>
            <l>Hei drömt sick nu all as Gewinner,</l>
            <l>Dunn kümmt tau em sin Fru herinner,</l>
            <l>De ut de Stuw' wat 'rute halt.</l>
            <l>»na, Vader, heww'n de Kirls betahlt?«</l>
            <l>»hir geiht'e hen, dor geiht'e hen.«</l>
            <l>»wat is 'e los? Wat fehlt di, Mann?</l>
            <l>Wat red'st du dor? Wat is di denn?</l>
            <l>Wat kickst du denn de Klock so an?«</l>
            <l>»hir geiht'e hen, dor geiht'e hen.«</l>
            <l>»mein Gott! Wat fehlt di? Segg doch, Swenn!</l>
            <l>Du büst doch woll nich dun hüt morg'n?</l>
            <l>Du büst doch woll verrückt nich word'n?«</l>
            <l>»hir geiht'e hen, dor geiht'e hen.«</l>
            <l>»herr Jesus, komm doch rinne, Fik!</l>
            <l>Lat allens liggen, lop un rönn</l>
            <l>Doch mal nah Dokter Hansen glik.</l>
            <l>Hei süll doch kamen in den Ogenblick,</l>
            <l>Uns' Vader hadd nich sinen Schick.«</l>
            <l>»hir geiht'e hen, dor geiht'e hen.«</l>
            <l>»hür, Vadding! Swenning! Leiwe Swenn!</l>
            <l>Herr Gott doch! Vadding! Hürst du nich? –</l>
            <l>De Ogen gahn em fürchterlich.</l>
            <l>Segg, Vadding! Segg! Kennst du mi denn?«</l>
            <l>»hir geiht'e hen, dor geiht'e hen.</l>
            <l>So, Mutter! So! Nu heww ick wunn'n!</l>
            <l>Nu is't 'ne richt'ge Virtelstun'n.</l>
            <l>So, Mutter! So! Nu heww ick wunn'n!</l>
            <l>»ih, Vadding, kumm! Leg di tau Bedd;</l>
            <l>Ick bidd di d'rüm in Gottes Namen.</l>
            <l>Ick denk, de Dokter sall glik kamen.«</l>
            <l>»gott's Dunner, Mutter! Ne! Ick heww gewunn'n. –</l>
            <l>Dor sall doch glik dat Wetter rinne slagen!</l>
            <l>De Kirls, de heww'n mi doch bedragen,</l>
            <l>De niederträchtigen, entfamten Hun'n! –</l>
            <l>Wat? Meinst du, dat verrückt ick bün?«</l>
          </lg>
          <lg rhyme="unknown" type="stanza">
            <l>Un as hei noch so schellt, dunn kümmt de Dokter 'rin.</l>
            <l>»ja, ja! Er ist in schrecklicher Erregung,</l>
            <l>Der Puls in heftiger Bewegung,</l>
            <l>Das glüh'nde Auge rollt und irrt</l>
            <l>Umher. Das Faseln von der Wette! –</l>
            <l>Der arme Mann ist leider ganz verwirrt</l>
            <l>Und ganz gestört, er muß zu Bette.«</l>
            <l>»gott's Dunner! Hür'n Sei mi doch an!«</l>
            <l>»min leiw Herr Swenn, man keinen Larm!</l>
            <l>Wi weiten't all! Nu kamen S' man.«</l>
            <l>Un dormit krigt de Dokter em bi'n Arm,</l>
            <l>Un sine Fru, de nimmt den annern,</l>
            <l>Un Fiken, de schüfft achter nah.</l>
            <l>So möt hei nah de Kamer wannern.</l>
            <l>Hei flucht un swört, hei deiht un seggt,</l>
            <l>Dat helpt em nicks, hei ward mit Bidden, bald,</l>
            <l>Wenn de nich helpen, mit Gewalt</l>
            <l>In't warme Bedd herinne leggt.</l>
            <l>Nu geiht dat los mit Aderlaten!</l>
            <l>Up sinen Kopp ward Water gaten;</l>
            <l>Un wenn hei blot mal wedder röppt:</l>
            <l>»ick heww jo wedd't, un ick heww wunn'n!«,</l>
            <l>Denn ward hei glik von Flässen schröppt,</l>
            <l>Em acht're de Uhren Ilen set't,</l>
            <l>Un Luft ward em denn schafft von unnen.</l>
          </lg>
          <lg rhyme="unknown" type="stanza">
            <l>So liggt hei nu den </l>
            <l>Bi Hawergrütt un Watersupp,</l>
            <l>Un keiner will von em wat weiten.</l>
            <l>Un deiht hei blot den Mund mal up,</l>
            <l>Denn heit dat glik: »Wat willst du, Swenning,</l>
            <l>Ligg ruhig, stilling, leiwes Männing!«</l>
            <l>Un fängt hei an mal tau vertellen</l>
            <l>Von sine Wedd un an tau schellen,</l>
            <l>Denn heit dat glik: »Oh, Fiken, lop und rönn</l>
            <l>Doch glik mal nah den Dokter hen.</l>
            <l>Hei müßt em wedder Ilen setten,</l>
            <l>Un süll de Spritz ok nich vergeten.«</l>
            <l>»na«, denkt hei endlich, »giww di man!</l>
            <l>Verrückt? Ne, dat's nich wohr, dat bün 'ck nich west,</l>
            <l>Doch dumm, as einer wesen kann!</l>
            <l>Ick glöw binah, dat is dat best:</l>
            <l>Ick segg hir weder in dat Bedd</l>
            <l>Noch äwerall wat von min Wedd.</l>
            <l>Ick glöw', ick swig man ganz un gor.</l>
            <l>Dat Geld is weg, de Schimp is dor.</l>
            <l>Sei heww'n mi doch tau arg traktiert,</l>
            <l>Von't Wedden bün ick nu kuriert!«</l>
          </lg>
        </lg>
      </div>
    </body>
  </text>
</TEI>
