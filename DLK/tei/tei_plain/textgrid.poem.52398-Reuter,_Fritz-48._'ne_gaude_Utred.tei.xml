<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">48. 'ne gaude Utred</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">6</measure>
        <measure type="verses">92</measure>
        <measure type="verses_per_stanza">1-13 2-25 3-8 4-13 5-25 6-8</measure>
        <measure type="syllables">808</measure>
        <measure type="tokens">630</measure>
        <measure type="characters">3298</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>48. 'ne gaude Utred</head>
          <lg rhyme="unknown" type="stanza">
            <l>Oll Hinrich Kloth was Schippskaptein.</l>
            <l>An sinen Burd was dat man ganz gewöhnlich</l>
            <l>Un sihr unnaschig antauseihn,</l>
            <l>Un hei ok sülwst, hei was persönlich</l>
            <l>Up sine Ort nicks weniger as »fein«.</l>
            <l>Dat güng bi em man muddlig tau,</l>
            <l>Indessen, wenn em wer besöcht,</l>
            <l>Denn kramt hei all'ns en beten t'recht,</l>
            <l>Namm't mit de Wohrheit nich genau</l>
            <l>Un log för sinen Muddelkram</l>
            <l>'ne schöne Utred glik tausam.</l>
            <l>Un ok sin Lüd', de wüßten drup tau lopen,</l>
            <l>Wenn hei irst log, denn logen s' alltauhopen.</l>
          </lg>
          <lg rhyme="unknown" type="stanza">
            <l>Eins kam sin Reeder taum Besäuk.</l>
            <l>»jung'«, seggt nu unse oll Kaptein,</l>
            <l>»mak de Kajüt uns fixing rein</l>
            <l>Un mak dor allens gaud tau Räuk,</l>
            <l>Un denn besorg uns fix en moy,</l>
            <l>Vullstännig Frühstück in de Koj'.«</l>
            <l>De Jung was Niling noch, un Peiter heit'e.</l>
            <l>Doch wat sin Herr em heit, dat deiht'e.</l>
            <l>As nu de Kopmann sine Saken</l>
            <l>Mit unsen Hinrich hett bespraken,</l>
            <l>Dunn gahn sei in de Koj' rin,</l>
            <l>Dor ward en schönes Frühstück sin,</l>
            <l>Blot äwer'n Disch, dor liggt kein Laken.</l>
            <l>»jung'«, seggt nu unse oll Kaptein,</l>
            <l>»wat hest kein Laken äwerleggt?«</l>
            <l>De Jung', de grint em an un seggt:</l>
            <l>»je, Herr Kaptein, wi heww'n jo kein.«</l>
            <l>Na, 't möt so gähn. – De Kopmann ett,</l>
            <l>Un as hei sick vernüchtert hett,</l>
            <l>Dunn geiht'e.</l>
            <l>Un de Kaptein, de röppt nu: »Peiter!«</l>
            <l>Un bögt em dal un klemmt em mang de Bein.</l>
            <l>»täuw, du Hallunk! – Wi hewwn jo kein!</l>
            <l>Kannst du nich segg'n: Dat Dauk is in de Wasch?«</l>
            <l>Un swabb! un swabb! giwwt dat denn nu Kalasch.</l>
          </lg>
          <lg rhyme="unknown" type="stanza">
            <l>Nah ein'ge Tid passiert denn dat,</l>
            <l>Dat de Kaptein mit einen gauden Fründ</l>
            <l>Mal wedder bi dat Frühstück satt;</l>
            <l>Un as s 'binah dor dörch mit sünd,</l>
            <l>Dunn fehlt de Kes'. – »Jung'«, seggt de oll Kaptein,</l>
            <l>»hir fehlt de Kes', kannst denn nich seihn?</l>
            <l>Lop hen un bring' den Kes' uns rasch!«</l>
            <l>»je«, seggt uns' Peiter, »Herr, uns' Kes' is in de Wasch.«</l>
          </lg>
          <lg rhyme="unknown" type="stanza">
            <l>Oll Hinrich Kloth was Schippskaptein.</l>
            <l>An sinen Burd was dat man ganz gewöhnlich</l>
            <l>Un sihr unnaschig antauseihn,</l>
            <l>Un hei ok sülwst, hei was persönlich</l>
            <l>Up sine Ort nicks weniger as »fein«.</l>
            <l>Dat güng bi em man muddlig tau,</l>
            <l>Indessen, wenn em wer besöcht,</l>
            <l>Denn kramt hei all'ns en beten t'recht,</l>
            <l>Namm't mit de Wohrheit nich genau</l>
            <l>Un log för sinen Muddelkram</l>
            <l>'ne schöne Utred glik tausam.</l>
            <l>Un ok sin Lüd', de wüßten drup tau lopen,</l>
            <l>Wenn hei irst log, denn logen s' alltauhopen.</l>
          </lg>
          <lg rhyme="unknown" type="stanza">
            <l>Eins kam sin Reeder taum Besäuk.</l>
            <l>»jung'«, seggt nu unse oll Kaptein,</l>
            <l>»mak de Kajüt uns fixing rein</l>
            <l>Un mak dor allens gaud tau Räuk,</l>
            <l>Un denn besorg uns fix en moy,</l>
            <l>Vullstännig Frühstück in de Koj'.«</l>
            <l>De Jung was Niling noch, un Peiter heit'e.</l>
            <l>Doch wat sin Herr em heit, dat deiht'e.</l>
            <l>As nu de Kopmann sine Saken</l>
            <l>Mit unsen Hinrich hett bespraken,</l>
            <l>Dunn gahn sei in de Koj' rin,</l>
            <l>Dor ward en schönes Frühstück sin,</l>
            <l>Blot äwer'n Disch, dor liggt kein Laken.</l>
            <l>»jung'«, seggt nu unse oll Kaptein,</l>
            <l>»wat hest kein Laken äwerleggt?«</l>
            <l>De Jung', de grint em an un seggt:</l>
            <l>»je, Herr Kaptein, wi heww'n jo kein.«</l>
            <l>Na, 't möt so gähn. – De Kopmann ett,</l>
            <l>Un as hei sick vernüchtert hett,</l>
            <l>Dunn geiht'e.</l>
            <l>Un de Kaptein, de röppt nu: »Peiter!«</l>
            <l>Un bögt em dal un klemmt em mang de Bein.</l>
            <l>»täuw, du Hallunk! – Wi hewwn jo kein!</l>
            <l>Kannst du nich segg'n: Dat Dauk is in de Wasch?«</l>
            <l>Un swabb! un swabb! giwwt dat denn nu Kalasch.</l>
          </lg>
          <lg rhyme="unknown" type="stanza">
            <l>Nah ein'ge Tid passiert denn dat,</l>
            <l>Dat de Kaptein mit einen gauden Fründ</l>
            <l>Mal wedder bi dat Frühstück satt;</l>
            <l>Un as s 'binah dor dörch mit sünd,</l>
            <l>Dunn fehlt de Kes'. – »Jung'«, seggt de oll Kaptein,</l>
            <l>»hir fehlt de Kes', kannst denn nich seihn?</l>
            <l>Lop hen un bring' den Kes' uns rasch!«</l>
            <l>»je«, seggt uns' Peiter, »Herr, uns' Kes' is in de Wasch.«</l>
          </lg>
        </lg>
      </div>
    </body>
  </text>
</TEI>
