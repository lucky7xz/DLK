<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Riedligers Tochter</title>
        <author>
          <persName>
            <surname>Hebel</surname>
            <forename>Johann Peter</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">310</measure>
        <measure type="verses_per_stanza">1-155 2-155</measure>
        <measure type="syllables">4508</measure>
        <measure type="tokens">3088</measure>
        <measure type="characters">16944</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1793</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Riedligers Tochter</head>
          <lg rhyme="unknown" type="stanza">
            <l>»spinnet, Töchterli, spinnet, und Jergli, leng mer der Haspel!</l>
            <l>D'Zit vergoht, der Obed chunnt, und 's streckt si ins Frühjohr.</l>
            <l>Bald goht's wieder use mit Hauen und Rechen in Garte.</l>
            <l>Werdet mer flißig und brav und hübsch, wie 's Riedligers Tochter!</l>
            <l>In de Borge stoht e Hus, es wachse jez Wesmen</l>
            <l>uffem verfallene Dach, und 's regnet aben in d'Stube.</l>
            <l>Frili 's isch scho alt, und 's sin jez anderi Zite,</l>
            <l>weder wo der Simme Fritz und 's Eveli ghuust hen.</l>
            <l>Sie hen 's Huus erbaut, die schönsti unter de Firste,</l>
            <l>und ihr Name stoht no näumen am rußige Tremel.</l>
            <l>Het me gfrogt: ›Wer sin im Wald die glücklichsten Ehlüt?‹</l>
            <l>het me gseit: ›Der Simme Fritz und 's Riedligers Tochter‹,</l>
            <l>und 's isch dem Eveli grote mit gar verborgene Dinge.</l>
            <l>Spinnet, Chinder, spinnet, und Jergli, hol mer au Trieme!</l>
            <l>Mengmol, wo der Fritz no bi den Eltere glebt het,</l>
            <l>het en d'Mutter gno, und gfrogt mit bewegliche Worte:</l>
            <l>›hesch di no nit anderst bsunne? Gfalle der 's Meiers</l>
            <l>Matte no nit besser zu siner einzige Tochter?‹</l>
            <l>Und der Fritz het druf mit ernstliche Worten erwidert:</l>
            <l>›nei, sie gfallt mer nit, und anderst bsinni mi nümme.</l>
            <l>'s Riedligers suferi Tochter zu ihre Tugede gfallt mer.‹ –</l>
            <l>›d'Tugede loß den Engle! Mer sin jez no nit im Himmel.‹ –</l>
            <l>›lönt de Chüeihe 's Heu ab's Meiers grasige Matte!‹ –</l>
            <l>›d'Mutter isch e Hex!‹ – ›Und soll au d'Mutter e Hex si,</l>
            <l>Mutter hi und Mutter her, und 's Töchterli willi!‹ –</l>
            <l>›'s Meidli soll's gwis au scho tribe, d'Nochbere sage 's.‹ –</l>
            <l>›sel isch en alte Bricht, und dorum chani 's nit wende.</l>
            <l>Winkt's mer, so muß i cho, und heißt es mi näumis, se tuenis.</l>
            <l>Luegt's mer no gar in d'Augen, und chummi em nöcher an Buse,</l>
            <l>wird's mer, ich weiß nit wie, und möchti sterbe vor Liebi.</l>
            <l>'s isch ke liebliger Gschöpf as so ne Hexli, wo jung isch.‹ –</l>
            <l>Näumis het d'Mutter gwüßt. Me seit, das Meideli sei gwiß</l>
            <l>in sim zwölfte Johr emol elleinig im Wald gsi,</l>
            <l>und heb Erbeeri gsucht. Uf eimal hört es e Ruusche</l>
            <l>und wo's um si luegt, se stoht in goldige Hore</l>
            <l>nummen en Ehle lang e zierlig Frauweli vorem</l>
            <l>inneme schwarze Gwand und gstickt mit goldene Blume</l>
            <l>und mit Edelgstei. ›Gott grüeß di, Meiddeli!‹ seit's em,</l>
            <l>›spring nit furt, und förch mi nit! I tu der kei Leidli.‹</l>
            <l>'s Eveli seit: ›Gott dank der, und wenn du 's Erdmännlis Frau bisch,</l>
            <l>willi di nit förche!‹ – ›Jo frili‹, seit es, ›das bini.‹ –</l>
            <l>›meiddeli los und sag: chansch alli Sprüchli im Spruchbuch?‹ –</l>
            <l>›jo, i cha si alli, und schöni Gibetli und Psalme.‹ –</l>
            <l>›meiddeli, los und sag: gosch denn au flißig in d'Chilche?‹ –</l>
            <l>›alli Sunntig se tueni. I stand im vorderste Stühli.‹ –</l>
            <l>›meiddeli los und sag: folgsch au, was 's Mütterli ha will?‹ –</l>
            <l>›he, will's Gott der Her, und froget 's Mütterli selber!</l>
            <l>'s chennt ich wohl, i weiß es scho, und het mer scho viel gseit.‹ –</l>
            <l>›meiddeli, was hesch gseit? Bisch öbbe 's Riedligers Tochter?</l>
            <l>Wenn de mi Gotte bisch, se chumm au zu mer in d'Stube!‹</l>
            <l>Hinter der Brumberihurst goht's uf verschwiegene Pfade</l>
            <l>tief dur d'Felsen i. Hätt 's Frauweli nit e Laternli</l>
            <l>in der Linke treit, und 's Eveli sorglich am Arm gführt,</l>
            <l>'s hätt der Weg nit gfunde. Jez goht e silberni Tür uf.</l>
            <l>›o Herr Jesis, wo bini? Frau Gotte, bini im Himmel?‹ –</l>
            <l>›nei doch, du närisch Chind. In mim verborgene Stübli</l>
            <l>bisch bi diner Gotte. Sitz nieder und bis mer Gottwilche!</l>
            <l>Gell, das sin chosperi Stei an mine glitzrige Wände?</l>
            <l>Gell, i ha glatti Tisch? Sie sin vom suferste Marfel.</l>
            <l>Und do die silberne Blatten und do di goldene Teller!</l>
            <l>Chumm, iß Hunigschnitten und schöni gwundeni Strübli!</l>
            <l>Magsch us dem Chächeli Milch? Magsch Wi im christalene Becher?‹ –</l>
            <l>›nei, Frau Gotte, lieber Milch im Chächeli möchti.‹</l>
            <l>Wones gesse het und trunke, seit em si Gotte:</l>
            <l>›chind, wenn d'flißig lehrsch, und folgsch, was 's Mütterli ha will,</l>
            <l>und chumsch us der Schul und gosch zum heilige Nachtmohl,</l>
            <l>willi der näumis schicke. Zeig wie, was wär der am liebste?</l>
            <l>Wär's das Trögli voll Plunder? Wär's do das Rädli zum Spinne?‹ –</l>
            <l>›bald isch's Plunder zerrisse. Frau Gotte, schenket mer's Rädli!‹</l>
            <l>›'s Rädli will gspunne ha. Nimm lieber 's Trögli voll Plunder!</l>
            <l>Siesch die sideni Chappe mit goldene Düpflene gsprenklet?</l>
            <l>Siehsch das Halstuch nit mit siebefarbige Streife,</l>
            <l>und e neue Rock, und do die gwässerti Hoorschnur?‹ –</l>
            <l>›jo, 's isch mer numme z'schön. Frau Gotte, schenket mer's Rädli‹ –</l>
            <l>›willsch's, se sollsch's au ha, und chunnt's, se halt mer's in Ehre!</l>
            <l>Wenn de 's in Ehre hesch, soll's au an Plunder nit fehle,</l>
            <l>und an Segen und Glück. I weiß em verborgeni Chräfte.</l>
            <l>Sieder nimm das Rösli und trag mer's sorglich im Buse,</l>
            <l>aß denn au öbbis hesch vo diner heimliche Gotte!</l>
            <l>Los und verlier mer's nit! Es bringt der Freuden und Gsundheit.</l>
            <l>Wärsch mer nit so lieb, i chönnt der jo Silber und Gold ge.‹</l>
            <l>Und jez het sie's gchüßt, und wieder usen in Wald gführt:</l>
            <l>›bhüet di Gott, und haltdi wohl, und grüß mer di Mutter!‹</l>
            <l>So viel isch an der Sach, und deshalb het me ne nogseit,</l>
            <l>d'Mutter seig e Hex, und nit viel besser ihr Meidli.</l>
            <l>Nu das Meiddeli isch mit sim verborgene Blümli</l>
            <l>hübscher vo Tag zu Tag und alliwil liebliger worde,</l>
            <l>und wo's us der Schul mit andere Chindere cho isch,</l>
            <l>und am Ostertag zum Nachtmohl gangen und heim chunnt,</l>
            <l>nei se bhütis Gott, was stoht im heitere Stübli? –</l>
            <l>'s Rädli vo birbaume Holz und an der Chunkle ne Riste,</l>
            <l>mitteme zierlige Band us rosiger Siden umwunde,</l>
            <l>unte ne Letschli dra, und 's Gschirli zum Netze vo Silber,</l>
            <l>und im Chrebs e Spüli, und scho ne wengeli gspunne.</l>
            <l>D'Gotte het der Afang gmacht mit eigene Hände.</l>
            <l>Wie het mi Eveli gluegt! Was isch das Eveli gsprunge!</l>
            <l>Gsangbuch weg und Meie weg und 's Rädli in d'Arm gno,</l>
            <l>und het's gchüßt und druckt. ›O liebi Frau Gotte, vergelt's Gott!‹</l>
            <l>'s het nit z'Mittag gesse. Sie hen doch e Hammen im Chöhl gha.</l>
            <l>'s isch nit usen ins Grün mit andere Chindere gwandelt.</l>
            <l>Gspunne hätt's mit Händ und Füße; het em nit d'Mutter</l>
            <l>'s Rädli in Chaste gstellt, und gseit: ›Gedenke des Sabbats!</l>
            <l>Isch nit Christus der Her hüt vo de Toten erstande?‹</l>
            <l>Nu di Rädli hesch. Doch Eveli, Eveli weisch au,</l>
            <l>wie me's in Ehre haltet, und was d'Frau Gotte wird gmeint ha?</l>
            <l>Frili weißt's, worum denn nit, und het sie 'm verheiße:</l>
            <l>›wenn des in Ehre hesch, soll's au an Plunder nit fehle</l>
            <l>und andere Sege‹, se het sie 's ghalte, wie 's recht isch.</l>
            <l>Het nit in churzer Zit der Weber e Tragete Garn gholt?</l>
            <l>Het's nit alli Johr vom finste glichlige Fade</l>
            <l>Tuch und Tuch uf d'Bleichi treit und Strängli zum Färber?</l>
            <l>He, me het jo gseit, und wenn's au dussen im Feld seig,</l>
            <l>'s Rädli spinn elleinig furt, und wie sie der Fade</l>
            <l>unten in d'Spuhle zieh, wachs unterm rosige Bendel</l>
            <l>d'Riste wieder no – sel müeßt mer e chummligi Sach si.</l>
            <l>Und wer het im ganze Dorf die suferste Chleider</l>
            <l>Sunntig und Werchtig treit, die reinlichsten Ermel am Hemd gha,</l>
            <l>und die suferste Strümpf und alliwil freudigi Sinne?</l>
            <l>'s Frauwelis im Felseghalt si liebligi Gotte.</l>
            <l>Drum het's Simmes Fritz, wo 's achtzeh Summer erlebt het,</l>
            <l>zu der Mutter gseit mit ernstliche Miene und Worte:</l>
            <l>›numme 's Riedligers Tochter zu ihre Tugede gfallt mer.‹</l>
            <l>Ihn hätten alli gno, er nummen eini von alle.</l>
            <l>Mutterherz isch bald verschreckt, zwor sotti's nit sage.</l>
            <l>Wo sie wieder emol vo 's Meiers Tochter und Matte</l>
            <l>ernstlig mittem redt, und will's mit Dräue probiere:</l>
            <l>›'s git e chräftig Mittel‹, seit sie, ›wenn de verhext bisch.</l>
            <l>Hemmer für's Riedligers ghuust? Di Vater sezt di ufs Pflichtteil,</l>
            <l>und de hesch mi Sege nit, und schuldig bisch du dra.‹</l>
            <l>›mutter‹, erwidert der Simme, ›soll euer Sege verscherzt si,</l>
            <l>stand i vom Eveli ab, und gehri vom Vater ke Pflichtteil.</l>
            <l>Z'Stette sizt e Werber, und wo me uffeme Berg stoht,</l>
            <l>lüte d'Türkeglocken an allen Ende und Orte.</l>
            <l>Blut um Blut, und Chopf um Chopf, und Leben um Lebe.</l>
            <l>Färbt mi Blut e Türkesebel, schuldig sin ihr dra!‹</l>
            <l>Wo das d'Mutter hört, se sizt sie nieder vor Schrecke:</l>
            <l>›du vermesse Chind, se nimm si, wenn de sie ha witt;</l>
            <l>aber chumm mer nit go chlage, wenn's der nit gut goht.‹</l>
            <l>'s isch nit nötig gsi. Sie hen wie d'Engel im Himmel,</l>
            <l>mitenander glebt, und am verborgene Sege</l>
            <l>vo der Gotte het's nit gfehlt im hüsliche Wese.</l>
            <l>He, sie hen jo zletzt vo's Meiers grasige Matte</l>
            <l>selber die schönste gmeiht, 's isch alles endlich an Stab cho,</l>
            <l>und hen Freud erlebt an frumme Chinden und Enkle.</l>
            <l>Tuent jez d'Räder weg, und Jergli der Haspel ufs Chästli!</l>
            <l>'s isch afange dunkel und Zit an anderi Gschäfte.«</l>
            <l>Und so hen sie 's gmacht, und wo sie d'Räder uf d'Site</l>
            <l>stellen, und wenn go und schüttle d'Agle vom Fürtuch,</l>
            <l>seit no's Vreneli: »So ne Gotte möchti wohl au ha,</l>
            <l>wo eim so ne Rad chönnt helsen und so ne Rösli.«</l>
            <l>Aber d'Mutter erwidert: »'s chunnt uf kei Gotten, o Vreni,</l>
            <l>'s chunnt uf 's Rädli nit a. Der Fliß bringt heimlige Sege,</l>
            <l>wenn de schaffe magsch. Und hesch nit 's Blümli im Buse,</l>
            <l>wenn de züchtig lebsch und rein an Sinnen und Werke?</l>
            <l>Gang jez und hol Wasser und glitsch mer nit usen am Brunne!«</l>
          </lg>
          <lg rhyme="unknown" type="stanza">
            <l>»spinnet, Töchterli, spinnet, und Jergli, leng mer der Haspel!</l>
            <l>D'Zit vergoht, der Obed chunnt, und 's streckt si ins Frühjohr.</l>
            <l>Bald goht's wieder use mit Hauen und Rechen in Garte.</l>
            <l>Werdet mer flißig und brav und hübsch, wie 's Riedligers Tochter!</l>
            <l>In de Borge stoht e Hus, es wachse jez Wesmen</l>
            <l>uffem verfallene Dach, und 's regnet aben in d'Stube.</l>
            <l>Frili 's isch scho alt, und 's sin jez anderi Zite,</l>
            <l>weder wo der Simme Fritz und 's Eveli ghuust hen.</l>
            <l>Sie hen 's Huus erbaut, die schönsti unter de Firste,</l>
            <l>und ihr Name stoht no näumen am rußige Tremel.</l>
            <l>Het me gfrogt: ›Wer sin im Wald die glücklichsten Ehlüt?‹</l>
            <l>het me gseit: ›Der Simme Fritz und 's Riedligers Tochter‹,</l>
            <l>und 's isch dem Eveli grote mit gar verborgene Dinge.</l>
            <l>Spinnet, Chinder, spinnet, und Jergli, hol mer au Trieme!</l>
            <l>Mengmol, wo der Fritz no bi den Eltere glebt het,</l>
            <l>het en d'Mutter gno, und gfrogt mit bewegliche Worte:</l>
            <l>›hesch di no nit anderst bsunne? Gfalle der 's Meiers</l>
            <l>Matte no nit besser zu siner einzige Tochter?‹</l>
            <l>Und der Fritz het druf mit ernstliche Worten erwidert:</l>
            <l>›nei, sie gfallt mer nit, und anderst bsinni mi nümme.</l>
            <l>'s Riedligers suferi Tochter zu ihre Tugede gfallt mer.‹ –</l>
            <l>›d'Tugede loß den Engle! Mer sin jez no nit im Himmel.‹ –</l>
            <l>›lönt de Chüeihe 's Heu ab's Meiers grasige Matte!‹ –</l>
            <l>›d'Mutter isch e Hex!‹ – ›Und soll au d'Mutter e Hex si,</l>
            <l>Mutter hi und Mutter her, und 's Töchterli willi!‹ –</l>
            <l>›'s Meidli soll's gwis au scho tribe, d'Nochbere sage 's.‹ –</l>
            <l>›sel isch en alte Bricht, und dorum chani 's nit wende.</l>
            <l>Winkt's mer, so muß i cho, und heißt es mi näumis, se tuenis.</l>
            <l>Luegt's mer no gar in d'Augen, und chummi em nöcher an Buse,</l>
            <l>wird's mer, ich weiß nit wie, und möchti sterbe vor Liebi.</l>
            <l>'s isch ke liebliger Gschöpf as so ne Hexli, wo jung isch.‹ –</l>
            <l>Näumis het d'Mutter gwüßt. Me seit, das Meideli sei gwiß</l>
            <l>in sim zwölfte Johr emol elleinig im Wald gsi,</l>
            <l>und heb Erbeeri gsucht. Uf eimal hört es e Ruusche</l>
            <l>und wo's um si luegt, se stoht in goldige Hore</l>
            <l>nummen en Ehle lang e zierlig Frauweli vorem</l>
            <l>inneme schwarze Gwand und gstickt mit goldene Blume</l>
            <l>und mit Edelgstei. ›Gott grüeß di, Meiddeli!‹ seit's em,</l>
            <l>›spring nit furt, und förch mi nit! I tu der kei Leidli.‹</l>
            <l>'s Eveli seit: ›Gott dank der, und wenn du 's Erdmännlis Frau bisch,</l>
            <l>willi di nit förche!‹ – ›Jo frili‹, seit es, ›das bini.‹ –</l>
            <l>›meiddeli los und sag: chansch alli Sprüchli im Spruchbuch?‹ –</l>
            <l>›jo, i cha si alli, und schöni Gibetli und Psalme.‹ –</l>
            <l>›meiddeli, los und sag: gosch denn au flißig in d'Chilche?‹ –</l>
            <l>›alli Sunntig se tueni. I stand im vorderste Stühli.‹ –</l>
            <l>›meiddeli los und sag: folgsch au, was 's Mütterli ha will?‹ –</l>
            <l>›he, will's Gott der Her, und froget 's Mütterli selber!</l>
            <l>'s chennt ich wohl, i weiß es scho, und het mer scho viel gseit.‹ –</l>
            <l>›meiddeli, was hesch gseit? Bisch öbbe 's Riedligers Tochter?</l>
            <l>Wenn de mi Gotte bisch, se chumm au zu mer in d'Stube!‹</l>
            <l>Hinter der Brumberihurst goht's uf verschwiegene Pfade</l>
            <l>tief dur d'Felsen i. Hätt 's Frauweli nit e Laternli</l>
            <l>in der Linke treit, und 's Eveli sorglich am Arm gführt,</l>
            <l>'s hätt der Weg nit gfunde. Jez goht e silberni Tür uf.</l>
            <l>›o Herr Jesis, wo bini? Frau Gotte, bini im Himmel?‹ –</l>
            <l>›nei doch, du närisch Chind. In mim verborgene Stübli</l>
            <l>bisch bi diner Gotte. Sitz nieder und bis mer Gottwilche!</l>
            <l>Gell, das sin chosperi Stei an mine glitzrige Wände?</l>
            <l>Gell, i ha glatti Tisch? Sie sin vom suferste Marfel.</l>
            <l>Und do die silberne Blatten und do di goldene Teller!</l>
            <l>Chumm, iß Hunigschnitten und schöni gwundeni Strübli!</l>
            <l>Magsch us dem Chächeli Milch? Magsch Wi im christalene Becher?‹ –</l>
            <l>›nei, Frau Gotte, lieber Milch im Chächeli möchti.‹</l>
            <l>Wones gesse het und trunke, seit em si Gotte:</l>
            <l>›chind, wenn d'flißig lehrsch, und folgsch, was 's Mütterli ha will,</l>
            <l>und chumsch us der Schul und gosch zum heilige Nachtmohl,</l>
            <l>willi der näumis schicke. Zeig wie, was wär der am liebste?</l>
            <l>Wär's das Trögli voll Plunder? Wär's do das Rädli zum Spinne?‹ –</l>
            <l>›bald isch's Plunder zerrisse. Frau Gotte, schenket mer's Rädli!‹</l>
            <l>›'s Rädli will gspunne ha. Nimm lieber 's Trögli voll Plunder!</l>
            <l>Siesch die sideni Chappe mit goldene Düpflene gsprenklet?</l>
            <l>Siehsch das Halstuch nit mit siebefarbige Streife,</l>
            <l>und e neue Rock, und do die gwässerti Hoorschnur?‹ –</l>
            <l>›jo, 's isch mer numme z'schön. Frau Gotte, schenket mer's Rädli‹ –</l>
            <l>›willsch's, se sollsch's au ha, und chunnt's, se halt mer's in Ehre!</l>
            <l>Wenn de 's in Ehre hesch, soll's au an Plunder nit fehle,</l>
            <l>und an Segen und Glück. I weiß em verborgeni Chräfte.</l>
            <l>Sieder nimm das Rösli und trag mer's sorglich im Buse,</l>
            <l>aß denn au öbbis hesch vo diner heimliche Gotte!</l>
            <l>Los und verlier mer's nit! Es bringt der Freuden und Gsundheit.</l>
            <l>Wärsch mer nit so lieb, i chönnt der jo Silber und Gold ge.‹</l>
            <l>Und jez het sie's gchüßt, und wieder usen in Wald gführt:</l>
            <l>›bhüet di Gott, und haltdi wohl, und grüß mer di Mutter!‹</l>
            <l>So viel isch an der Sach, und deshalb het me ne nogseit,</l>
            <l>d'Mutter seig e Hex, und nit viel besser ihr Meidli.</l>
            <l>Nu das Meiddeli isch mit sim verborgene Blümli</l>
            <l>hübscher vo Tag zu Tag und alliwil liebliger worde,</l>
            <l>und wo's us der Schul mit andere Chindere cho isch,</l>
            <l>und am Ostertag zum Nachtmohl gangen und heim chunnt,</l>
            <l>nei se bhütis Gott, was stoht im heitere Stübli? –</l>
            <l>'s Rädli vo birbaume Holz und an der Chunkle ne Riste,</l>
            <l>mitteme zierlige Band us rosiger Siden umwunde,</l>
            <l>unte ne Letschli dra, und 's Gschirli zum Netze vo Silber,</l>
            <l>und im Chrebs e Spüli, und scho ne wengeli gspunne.</l>
            <l>D'Gotte het der Afang gmacht mit eigene Hände.</l>
            <l>Wie het mi Eveli gluegt! Was isch das Eveli gsprunge!</l>
            <l>Gsangbuch weg und Meie weg und 's Rädli in d'Arm gno,</l>
            <l>und het's gchüßt und druckt. ›O liebi Frau Gotte, vergelt's Gott!‹</l>
            <l>'s het nit z'Mittag gesse. Sie hen doch e Hammen im Chöhl gha.</l>
            <l>'s isch nit usen ins Grün mit andere Chindere gwandelt.</l>
            <l>Gspunne hätt's mit Händ und Füße; het em nit d'Mutter</l>
            <l>'s Rädli in Chaste gstellt, und gseit: ›Gedenke des Sabbats!</l>
            <l>Isch nit Christus der Her hüt vo de Toten erstande?‹</l>
            <l>Nu di Rädli hesch. Doch Eveli, Eveli weisch au,</l>
            <l>wie me's in Ehre haltet, und was d'Frau Gotte wird gmeint ha?</l>
            <l>Frili weißt's, worum denn nit, und het sie 'm verheiße:</l>
            <l>›wenn des in Ehre hesch, soll's au an Plunder nit fehle</l>
            <l>und andere Sege‹, se het sie 's ghalte, wie 's recht isch.</l>
            <l>Het nit in churzer Zit der Weber e Tragete Garn gholt?</l>
            <l>Het's nit alli Johr vom finste glichlige Fade</l>
            <l>Tuch und Tuch uf d'Bleichi treit und Strängli zum Färber?</l>
            <l>He, me het jo gseit, und wenn's au dussen im Feld seig,</l>
            <l>'s Rädli spinn elleinig furt, und wie sie der Fade</l>
            <l>unten in d'Spuhle zieh, wachs unterm rosige Bendel</l>
            <l>d'Riste wieder no – sel müeßt mer e chummligi Sach si.</l>
            <l>Und wer het im ganze Dorf die suferste Chleider</l>
            <l>Sunntig und Werchtig treit, die reinlichsten Ermel am Hemd gha,</l>
            <l>und die suferste Strümpf und alliwil freudigi Sinne?</l>
            <l>'s Frauwelis im Felseghalt si liebligi Gotte.</l>
            <l>Drum het's Simmes Fritz, wo 's achtzeh Summer erlebt het,</l>
            <l>zu der Mutter gseit mit ernstliche Miene und Worte:</l>
            <l>›numme 's Riedligers Tochter zu ihre Tugede gfallt mer.‹</l>
            <l>Ihn hätten alli gno, er nummen eini von alle.</l>
            <l>Mutterherz isch bald verschreckt, zwor sotti's nit sage.</l>
            <l>Wo sie wieder emol vo 's Meiers Tochter und Matte</l>
            <l>ernstlig mittem redt, und will's mit Dräue probiere:</l>
            <l>›'s git e chräftig Mittel‹, seit sie, ›wenn de verhext bisch.</l>
            <l>Hemmer für's Riedligers ghuust? Di Vater sezt di ufs Pflichtteil,</l>
            <l>und de hesch mi Sege nit, und schuldig bisch du dra.‹</l>
            <l>›mutter‹, erwidert der Simme, ›soll euer Sege verscherzt si,</l>
            <l>stand i vom Eveli ab, und gehri vom Vater ke Pflichtteil.</l>
            <l>Z'Stette sizt e Werber, und wo me uffeme Berg stoht,</l>
            <l>lüte d'Türkeglocken an allen Ende und Orte.</l>
            <l>Blut um Blut, und Chopf um Chopf, und Leben um Lebe.</l>
            <l>Färbt mi Blut e Türkesebel, schuldig sin ihr dra!‹</l>
            <l>Wo das d'Mutter hört, se sizt sie nieder vor Schrecke:</l>
            <l>›du vermesse Chind, se nimm si, wenn de sie ha witt;</l>
            <l>aber chumm mer nit go chlage, wenn's der nit gut goht.‹</l>
            <l>'s isch nit nötig gsi. Sie hen wie d'Engel im Himmel,</l>
            <l>mitenander glebt, und am verborgene Sege</l>
            <l>vo der Gotte het's nit gfehlt im hüsliche Wese.</l>
            <l>He, sie hen jo zletzt vo's Meiers grasige Matte</l>
            <l>selber die schönste gmeiht, 's isch alles endlich an Stab cho,</l>
            <l>und hen Freud erlebt an frumme Chinden und Enkle.</l>
            <l>Tuent jez d'Räder weg, und Jergli der Haspel ufs Chästli!</l>
            <l>'s isch afange dunkel und Zit an anderi Gschäfte.«</l>
            <l>Und so hen sie 's gmacht, und wo sie d'Räder uf d'Site</l>
            <l>stellen, und wenn go und schüttle d'Agle vom Fürtuch,</l>
            <l>seit no's Vreneli: »So ne Gotte möchti wohl au ha,</l>
            <l>wo eim so ne Rad chönnt helsen und so ne Rösli.«</l>
            <l>Aber d'Mutter erwidert: »'s chunnt uf kei Gotten, o Vreni,</l>
            <l>'s chunnt uf 's Rädli nit a. Der Fliß bringt heimlige Sege,</l>
            <l>wenn de schaffe magsch. Und hesch nit 's Blümli im Buse,</l>
            <l>wenn de züchtig lebsch und rein an Sinnen und Werke?</l>
            <l>Gang jez und hol Wasser und glitsch mer nit usen am Brunne!«</l>
          </lg>
        </lg>
      </div>
    </body>
  </text>
</TEI>
