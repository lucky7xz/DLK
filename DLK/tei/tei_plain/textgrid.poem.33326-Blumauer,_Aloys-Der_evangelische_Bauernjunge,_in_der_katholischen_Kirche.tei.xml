<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Der evangelische Bauernjunge, in der katholischen Kirche</title>
        <author>
          <persName>
            <surname>Blumauer</surname>
            <forename>Aloys</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">16</measure>
        <measure type="verses">362</measure>
        <measure type="verses_per_stanza">1-8 2-27 3-10 4-8 5-12 6-8 7-94 8-14 9-8 10-27 11-10 12-8 13-12 14-8 15-94 16-14</measure>
        <measure type="syllables">2876</measure>
        <measure type="tokens">2054</measure>
        <measure type="characters">11032</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1776</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Der evangelische Bauernjunge, in der katholischen Kirche</head>
          <lg rhyme="unknown" type="stanza">
            <l>Vater hört's nur Wunder an!</l>
            <l>Wann is nur erzählen kann,</l>
            <l>Was darnächst an Feiertägen</l>
            <l>In der grossen Stadt is g'schegen,</l>
            <l>Woas nit, wo i z'erst anheb,</l>
            <l>Was ihm vor an Namen geb;</l>
            <l>Sag enk, solche Sachen g'schegen,</l>
            <l>Es vergeht am's Hörn und Segen.</l>
          </lg>
          <lg rhyme="unknown" type="stanza">
            <l>Mitten war a Haus, o Hee!</l>
            <l>Das geht enk so weit in d'Höh,</l>
            <l>Vater! wett' um unsern Schimmel,</l>
            <l>D'Rauchfäng g'langen bis an Himmel</l>
            <l>Und da drina geht's erst zue,</l>
            <l>Oans thut seufzen, s'andre schrein</l>
            <l>Nir als lauter Narrathein:</l>
            <l>Gold'ne Männer schwarz und gre</l>
            <l>Stenga bockstarr in der Höh,</l>
            <l>Hat dermeni Mandl gebn,</l>
            <l>Ochs und Esel a darnebn,</l>
            <l>Nackette am ganzen Leib,</l>
            <l>Und a schön aufputztes Weib,</l>
            <l>Grosse Männer, klani Kindel,</l>
            <l>Allerhand so g'spassigs G'sindel,</l>
            <l>Aber alli saan so frum,</l>
            <l>S'red't und deut, und schaut kanns um;</l>
            <l>Aber s' gfallt mir gar nit recht,</l>
            <l>Daß a Schind'r und Henkersknecht</l>
            <l>In das schöne Haus hingengen,</l>
            <l>Dorten schinden, köpfen, hängen:</l>
            <l>A! den habens recht zug'richt,</l>
            <l>Grausam, wann mans nur ansicht,</l>
            <l>Hab'n ihn gaselt, und ang'nagelt</l>
            <l>Daß ihm 's Herz im Leib hat g'wagelt,</l>
            <l>Alles ging so wunderli,</l>
            <l>I wust gar nit, wo i bi.</l>
          </lg>
          <lg rhyme="unknown" type="stanza">
            <l>Oben kommt durch d' Mauer g'schloffen</l>
            <l>A weiß Mandl, das war b'soffen,</l>
            <l>Hebt er glei zu greinen an,</l>
            <l>That sie giften wie a Han;</l>
            <l>Flucht enk d' Höll, und Teufel zoma,</l>
            <l>That se vor kaan Menschen schoma,</l>
            <l>Macht am recht um's Herz so schwar,</l>
            <l>Dacht nur, wann i draussen war:</l>
            <l>Kunnt sein Spaß recht ernstli machen,</l>
            <l>That a nit a Bissel lachen.</l>
          </lg>
          <lg rhyme="unknown" type="stanza">
            <l>Neben meiner war a Weib</l>
            <l>Hat an dürren hagern Leib,</l>
            <l>Ich hätt's gar gern wissen mögen,</l>
            <l>Ob's auf d'Wochen nit wird regen:</l>
            <l>Hat was mitma Schnierl than</l>
            <l>Lauter schwarzi Kügerl d'ran,</l>
            <l>Die konnt mehr als Bier'n braten</l>
            <l>Is a Her, habs glei darathen:</l>
          </lg>
          <lg rhyme="unknown" type="stanza">
            <l>Mitma Stangel kummt a Mann,</l>
            <l>Kunti! was der Kerl kann:</l>
            <l>Das war a kurioses Wesen.</l>
            <l>Den saans alli schuldi g'wesen,</l>
            <l>A Zauberei am Stangel hing,</l>
            <l>Das macht alleweil kling kling:</l>
            <l>Wann ers am nur hin that recken</l>
            <l>Mußt' er glei a Geld d'rein stecken:</l>
            <l>Hab dem Vogel gar nit traut,</l>
            <l>Weil er so verzwickt ausschaut,</l>
            <l>Is enk schlau um d' Leut rumg'schlichen,</l>
            <l>Aber, bin ihm glei ausg'wichen:</l>
          </lg>
          <lg rhyme="unknown" type="stanza">
            <l>A Kastel in am Winkel war,</l>
            <l>Und da drina hock'n a Paar,</l>
            <l>Das hat zwar verdächti g'schina,</l>
            <l>Hab g'mant, s'seyn zwa Madel drina;</l>
            <l>S' andre schien wohl wie a Mann,</l>
            <l>Aber 's hat an Küttl an.</l>
            <l>Die zwa kunten ihre Sachen</l>
            <l>Mit anand recht hamli machen.</l>
          </lg>
          <lg rhyme="unknown" type="stanza">
            <l>Rückwärks that der Hausherr steh'n</l>
            <l>In am Eck recht wunderschön:</l>
            <l>Hint und vorn a lauter Borten</l>
            <l>Es war gar ka Herr so dorten,</l>
            <l>Bild't si a an Baz'n ein</l>
            <l>Wie halt grosse Herren seyn,</l>
            <l>Hat er nur a Bissel g'spiert,</l>
            <l>Daß sie wer nit frum aufführt,</l>
            <l>That er wegen gringa Sachen</l>
            <l>An abscheilichs Prozmaul machen,</l>
            <l>Kurz, der Kerl is a Haad,</l>
            <l>Sagt zum andern, glei seyds stat.</l>
            <l>Hinten war a grosser Boden,</l>
            <l>Stunden alte Männer droben,</l>
            <l>Klani Bubmer a dabei</l>
            <l>Was nit, an zween oder drei,</l>
            <l>Und a Madel unter ihna,</l>
            <l>Die hats treffli macha kina,</l>
            <l>A jed's hat an Zedl g'hat,</l>
            <l>Schwarze Hacken, krumm und grad,</l>
            <l>D'r ane hat das Maul aufg'rissen,</l>
            <l>D'r andre hat in Prigel bissen.</l>
            <l>A jeder hat was anders g'macht.</l>
            <l>An'r hat zant, der andre g'lacht,</l>
            <l>Triebens, als obs narrisch waren,</l>
            <l>Thaten wie die Kälber plaren:</l>
            <l>S' Madel streckt die Gurgel r'aus,</l>
            <l>Zwitscht enk grad als wie a Maus,</l>
            <l>Die andern haben durch die Nasen</l>
            <l>Gnaurt, und wie die Haltar blasen,</l>
            <l>An alter Mann beim Kasten soß</l>
            <l>Voller Hölzl klan und groß,</l>
            <l>S' oft er hat a Holz angriffen,</l>
            <l>So hat a Hörnl im Kasten pfiffen:</l>
            <l>Aner hat a Butten g'habt,</l>
            <l>Da hat er d'rauf her umer tappt,</l>
            <l>Zwickt, und zwackt mit Hand und Füssen,</l>
            <l>Das die Butt'n schrein hat müssen,</l>
            <l>Oft steht aner an der Seit,</l>
            <l>Der den andern allen deut,</l>
            <l>S' sollen a weni stille schweigen,</l>
            <l>Thaten d' Narren no mehr schreigen;</l>
            <l>Hab'n auf a kupfers Häf'l klopft,</l>
            <l>Da habi d' Ohren glei zug'stopft,</l>
            <l>D' andern, die beim Hof'n sassen,</l>
            <l>Hab'n in 'n langen Trachter blasen,</l>
            <l>S' hat grewellt auf jeden Schlag,</l>
            <l>Hab g'mant s'is der jüngste Tag:</l>
            <l>Allen Leuten kommt a Graus,</l>
            <l>S' sehen dumm und damisch aus:</l>
            <l>D' Weiber thaten fast verzagen,</l>
            <l>Seufz'n, und than auf d' Mieder schlagen.</l>
            <l>Vorn da stund a mächtiger Mann,</l>
            <l>Hat 's Hemmet über d' Hosen an;</l>
            <l>Der kunnts recht bagschierli machen,</l>
            <l>Daß man sie möcht narrisch lachen,</l>
            <l>That bald knien, und bald steh'n,</l>
            <l>Rechts und links und rückwärts geh'n,</l>
            <l>Bald that er sie umadrahen,</l>
            <l>Und bald wie die Hahna krahen:</l>
            <l>A goldnes Ding gar wunderschö</l>
            <l>Das hebt er übern Kopf in d' Höh:</l>
            <l>S' kunt d' alten Weiber recht daschrecken,</l>
            <l>Daß sie d' Arsch hint aussi recken;</l>
            <l>Der Mann trinkt a recht gern an Wein,</l>
            <l>Die Buebma schenk'n ihm fleissig ein:</l>
            <l>Hungri is er a wohl g'wesen,</l>
            <l>D'rum hat'r Papirl gessen;</l>
            <l>Aber es war a geiziger Mann,</l>
            <l>Gab seinen Kindern nichts davon,</l>
            <l>Müessen nur so sinnli schauen,</l>
            <l>Wie er thats' Papirl kauen:</l>
            <l>Sobald er hat was türkisch g'sagt,</l>
            <l>Hat er den Becher in's Tischtuch packt,</l>
            <l>Und hernach that er nur kraisten,</l>
            <l>Und den Buebma'n was vorfaisten,</l>
            <l>Weil er hat s' Papierl g'schlückt,</l>
            <l>Hats ihm brav in d' Därmer zwickt,</l>
            <l>That st gar nit schön aufführen,</l>
            <l>D' Buebma muestens freili g'spüren,</l>
            <l>Kaner kunt enks mehr aussteh'n,</l>
            <l>S' muesten um a Glutpfann geh'n,</l>
            <l>Und mit Pech und solchen Sachen</l>
            <l>Hinter ihm an Rauchen machen.</l>
            <l>Oepper, daß er blind sein mag,</l>
            <l>Weil er ihm beim hellen Tag</l>
            <l>Unten, oben, vorn und hinten</l>
            <l>So viel Leuchter laßt anzünden!</l>
            <l>Thoret muß er a wohl seyn,</l>
            <l>Weils so stark vom Boden schrein,</l>
            <l>Weil die Buebma öfters deuten,</l>
            <l>Und ihm vor den Ohren läuten.</l>
            <l>Und sie hab'n ihn hint und vorn</l>
            <l>Wie 'ra Huern d'Haut abg'schorn;</l>
          </lg>
          <lg rhyme="unknown" type="stanza">
            <l>Endli nahm der G'spaß an End,</l>
            <l>Da kriegt er a Bierst'n in d'Händ,</l>
            <l>De that er ins Scherbel tauken,</l>
            <l>Und damit die Leut ausjauken,</l>
            <l>Vater! wier ka Narr nit seyn,</l>
            <l>Geh enk nimmer in's Haus hinein,</l>
            <l>Denn wie leicht könnt am der Mann</l>
            <l>Oeppa so a G'spassel than,</l>
            <l>Und derwischet an bein Flügeln,</l>
            <l>That an fein hübsch uma prügeln.</l>
            <l>Weit davon ist gut für'n Schuß;</l>
            <l>Wer nit kummt, hat koan Verdruß!</l>
            <l>Laß sie Hockus Pockus treiben,</l>
            <l>Und die Narren Narren bleiben.</l>
          </lg>
          <lg rhyme="unknown" type="stanza">
            <l>Vater hört's nur Wunder an!</l>
            <l>Wann is nur erzählen kann,</l>
            <l>Was darnächst an Feiertägen</l>
            <l>In der grossen Stadt is g'schegen,</l>
            <l>Woas nit, wo i z'erst anheb,</l>
            <l>Was ihm vor an Namen geb;</l>
            <l>Sag enk, solche Sachen g'schegen,</l>
            <l>Es vergeht am's Hörn und Segen.</l>
          </lg>
          <lg rhyme="unknown" type="stanza">
            <l>Mitten war a Haus, o Hee!</l>
            <l>Das geht enk so weit in d'Höh,</l>
            <l>Vater! wett' um unsern Schimmel,</l>
            <l>D'Rauchfäng g'langen bis an Himmel</l>
            <l>Und da drina geht's erst zue,</l>
            <l>Oans thut seufzen, s'andre schrein</l>
            <l>Nir als lauter Narrathein:</l>
            <l>Gold'ne Männer schwarz und gre</l>
            <l>Stenga bockstarr in der Höh,</l>
            <l>Hat dermeni Mandl gebn,</l>
            <l>Ochs und Esel a darnebn,</l>
            <l>Nackette am ganzen Leib,</l>
            <l>Und a schön aufputztes Weib,</l>
            <l>Grosse Männer, klani Kindel,</l>
            <l>Allerhand so g'spassigs G'sindel,</l>
            <l>Aber alli saan so frum,</l>
            <l>S'red't und deut, und schaut kanns um;</l>
            <l>Aber s' gfallt mir gar nit recht,</l>
            <l>Daß a Schind'r und Henkersknecht</l>
            <l>In das schöne Haus hingengen,</l>
            <l>Dorten schinden, köpfen, hängen:</l>
            <l>A! den habens recht zug'richt,</l>
            <l>Grausam, wann mans nur ansicht,</l>
            <l>Hab'n ihn gaselt, und ang'nagelt</l>
            <l>Daß ihm 's Herz im Leib hat g'wagelt,</l>
            <l>Alles ging so wunderli,</l>
            <l>I wust gar nit, wo i bi.</l>
          </lg>
          <lg rhyme="unknown" type="stanza">
            <l>Oben kommt durch d' Mauer g'schloffen</l>
            <l>A weiß Mandl, das war b'soffen,</l>
            <l>Hebt er glei zu greinen an,</l>
            <l>That sie giften wie a Han;</l>
            <l>Flucht enk d' Höll, und Teufel zoma,</l>
            <l>That se vor kaan Menschen schoma,</l>
            <l>Macht am recht um's Herz so schwar,</l>
            <l>Dacht nur, wann i draussen war:</l>
            <l>Kunnt sein Spaß recht ernstli machen,</l>
            <l>That a nit a Bissel lachen.</l>
          </lg>
          <lg rhyme="unknown" type="stanza">
            <l>Neben meiner war a Weib</l>
            <l>Hat an dürren hagern Leib,</l>
            <l>Ich hätt's gar gern wissen mögen,</l>
            <l>Ob's auf d'Wochen nit wird regen:</l>
            <l>Hat was mitma Schnierl than</l>
            <l>Lauter schwarzi Kügerl d'ran,</l>
            <l>Die konnt mehr als Bier'n braten</l>
            <l>Is a Her, habs glei darathen:</l>
          </lg>
          <lg rhyme="unknown" type="stanza">
            <l>Mitma Stangel kummt a Mann,</l>
            <l>Kunti! was der Kerl kann:</l>
            <l>Das war a kurioses Wesen.</l>
            <l>Den saans alli schuldi g'wesen,</l>
            <l>A Zauberei am Stangel hing,</l>
            <l>Das macht alleweil kling kling:</l>
            <l>Wann ers am nur hin that recken</l>
            <l>Mußt' er glei a Geld d'rein stecken:</l>
            <l>Hab dem Vogel gar nit traut,</l>
            <l>Weil er so verzwickt ausschaut,</l>
            <l>Is enk schlau um d' Leut rumg'schlichen,</l>
            <l>Aber, bin ihm glei ausg'wichen:</l>
          </lg>
          <lg rhyme="unknown" type="stanza">
            <l>A Kastel in am Winkel war,</l>
            <l>Und da drina hock'n a Paar,</l>
            <l>Das hat zwar verdächti g'schina,</l>
            <l>Hab g'mant, s'seyn zwa Madel drina;</l>
            <l>S' andre schien wohl wie a Mann,</l>
            <l>Aber 's hat an Küttl an.</l>
            <l>Die zwa kunten ihre Sachen</l>
            <l>Mit anand recht hamli machen.</l>
          </lg>
          <lg rhyme="unknown" type="stanza">
            <l>Rückwärks that der Hausherr steh'n</l>
            <l>In am Eck recht wunderschön:</l>
            <l>Hint und vorn a lauter Borten</l>
            <l>Es war gar ka Herr so dorten,</l>
            <l>Bild't si a an Baz'n ein</l>
            <l>Wie halt grosse Herren seyn,</l>
            <l>Hat er nur a Bissel g'spiert,</l>
            <l>Daß sie wer nit frum aufführt,</l>
            <l>That er wegen gringa Sachen</l>
            <l>An abscheilichs Prozmaul machen,</l>
            <l>Kurz, der Kerl is a Haad,</l>
            <l>Sagt zum andern, glei seyds stat.</l>
            <l>Hinten war a grosser Boden,</l>
            <l>Stunden alte Männer droben,</l>
            <l>Klani Bubmer a dabei</l>
            <l>Was nit, an zween oder drei,</l>
            <l>Und a Madel unter ihna,</l>
            <l>Die hats treffli macha kina,</l>
            <l>A jed's hat an Zedl g'hat,</l>
            <l>Schwarze Hacken, krumm und grad,</l>
            <l>D'r ane hat das Maul aufg'rissen,</l>
            <l>D'r andre hat in Prigel bissen.</l>
            <l>A jeder hat was anders g'macht.</l>
            <l>An'r hat zant, der andre g'lacht,</l>
            <l>Triebens, als obs narrisch waren,</l>
            <l>Thaten wie die Kälber plaren:</l>
            <l>S' Madel streckt die Gurgel r'aus,</l>
            <l>Zwitscht enk grad als wie a Maus,</l>
            <l>Die andern haben durch die Nasen</l>
            <l>Gnaurt, und wie die Haltar blasen,</l>
            <l>An alter Mann beim Kasten soß</l>
            <l>Voller Hölzl klan und groß,</l>
            <l>S' oft er hat a Holz angriffen,</l>
            <l>So hat a Hörnl im Kasten pfiffen:</l>
            <l>Aner hat a Butten g'habt,</l>
            <l>Da hat er d'rauf her umer tappt,</l>
            <l>Zwickt, und zwackt mit Hand und Füssen,</l>
            <l>Das die Butt'n schrein hat müssen,</l>
            <l>Oft steht aner an der Seit,</l>
            <l>Der den andern allen deut,</l>
            <l>S' sollen a weni stille schweigen,</l>
            <l>Thaten d' Narren no mehr schreigen;</l>
            <l>Hab'n auf a kupfers Häf'l klopft,</l>
            <l>Da habi d' Ohren glei zug'stopft,</l>
            <l>D' andern, die beim Hof'n sassen,</l>
            <l>Hab'n in 'n langen Trachter blasen,</l>
            <l>S' hat grewellt auf jeden Schlag,</l>
            <l>Hab g'mant s'is der jüngste Tag:</l>
            <l>Allen Leuten kommt a Graus,</l>
            <l>S' sehen dumm und damisch aus:</l>
            <l>D' Weiber thaten fast verzagen,</l>
            <l>Seufz'n, und than auf d' Mieder schlagen.</l>
            <l>Vorn da stund a mächtiger Mann,</l>
            <l>Hat 's Hemmet über d' Hosen an;</l>
            <l>Der kunnts recht bagschierli machen,</l>
            <l>Daß man sie möcht narrisch lachen,</l>
            <l>That bald knien, und bald steh'n,</l>
            <l>Rechts und links und rückwärts geh'n,</l>
            <l>Bald that er sie umadrahen,</l>
            <l>Und bald wie die Hahna krahen:</l>
            <l>A goldnes Ding gar wunderschö</l>
            <l>Das hebt er übern Kopf in d' Höh:</l>
            <l>S' kunt d' alten Weiber recht daschrecken,</l>
            <l>Daß sie d' Arsch hint aussi recken;</l>
            <l>Der Mann trinkt a recht gern an Wein,</l>
            <l>Die Buebma schenk'n ihm fleissig ein:</l>
            <l>Hungri is er a wohl g'wesen,</l>
            <l>D'rum hat'r Papirl gessen;</l>
            <l>Aber es war a geiziger Mann,</l>
            <l>Gab seinen Kindern nichts davon,</l>
            <l>Müessen nur so sinnli schauen,</l>
            <l>Wie er thats' Papirl kauen:</l>
            <l>Sobald er hat was türkisch g'sagt,</l>
            <l>Hat er den Becher in's Tischtuch packt,</l>
            <l>Und hernach that er nur kraisten,</l>
            <l>Und den Buebma'n was vorfaisten,</l>
            <l>Weil er hat s' Papierl g'schlückt,</l>
            <l>Hats ihm brav in d' Därmer zwickt,</l>
            <l>That st gar nit schön aufführen,</l>
            <l>D' Buebma muestens freili g'spüren,</l>
            <l>Kaner kunt enks mehr aussteh'n,</l>
            <l>S' muesten um a Glutpfann geh'n,</l>
            <l>Und mit Pech und solchen Sachen</l>
            <l>Hinter ihm an Rauchen machen.</l>
            <l>Oepper, daß er blind sein mag,</l>
            <l>Weil er ihm beim hellen Tag</l>
            <l>Unten, oben, vorn und hinten</l>
            <l>So viel Leuchter laßt anzünden!</l>
            <l>Thoret muß er a wohl seyn,</l>
            <l>Weils so stark vom Boden schrein,</l>
            <l>Weil die Buebma öfters deuten,</l>
            <l>Und ihm vor den Ohren läuten.</l>
            <l>Und sie hab'n ihn hint und vorn</l>
            <l>Wie 'ra Huern d'Haut abg'schorn;</l>
          </lg>
          <lg rhyme="unknown" type="stanza">
            <l>Endli nahm der G'spaß an End,</l>
            <l>Da kriegt er a Bierst'n in d'Händ,</l>
            <l>De that er ins Scherbel tauken,</l>
            <l>Und damit die Leut ausjauken,</l>
            <l>Vater! wier ka Narr nit seyn,</l>
            <l>Geh enk nimmer in's Haus hinein,</l>
            <l>Denn wie leicht könnt am der Mann</l>
            <l>Oeppa so a G'spassel than,</l>
            <l>Und derwischet an bein Flügeln,</l>
            <l>That an fein hübsch uma prügeln.</l>
            <l>Weit davon ist gut für'n Schuß;</l>
            <l>Wer nit kummt, hat koan Verdruß!</l>
            <l>Laß sie Hockus Pockus treiben,</l>
            <l>Und die Narren Narren bleiben.</l>
          </lg>
        </lg>
      </div>
    </body>
  </text>
</TEI>
