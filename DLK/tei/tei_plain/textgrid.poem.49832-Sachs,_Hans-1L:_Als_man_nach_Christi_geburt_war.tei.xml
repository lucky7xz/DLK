<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: Als man nach Christi geburt war</title>
        <author>
          <persName>
            <surname>Sachs</surname>
            <forename>Hans</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">408</measure>
        <measure type="verses_per_stanza">1-204 2-204</measure>
        <measure type="syllables">3374</measure>
        <measure type="tokens">2398</measure>
        <measure type="characters">13092</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1560</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: Als man nach Christi geburt war</head>
          <lg rhyme="unknown" type="stanza">
            <l>Als man nach Christi geburt war</l>
            <l>zelen fünfzehenhundert jar</l>
            <l>und neunzehen, fürwar ich sag,</l>
            <l>eben an sanct Egidi tag</l>
            <l>wart mir zu einer gmahel geben</l>
            <l>junkfrau Küngunt Kreuzerin eben,</l>
            <l>die einig tochtr und erb allein</l>
            <l>Peter Kreuzers zu Wendelstein</l>
            <l>am berg, der vor sibenzehn jarn</l>
            <l>samt seinr gmahel verschiden warn,</l>
            <l>den got genad in ewigkeit!</l>
            <l>am neunten tag het ich hochzeit,</l>
            <l>von der mir in zwelf jarn sint worn</l>
            <l>zwen sün und fünf töchter geborn,</l>
            <l>welch alle sint mit tot verschiden</l>
            <l>und bei got ewig sint zu friden.</l>
            <l>doch von meinr ersten tochter eben,</l>
            <l>hab ich vier enenklein im leben.</l>
            <l>nun dise mein gmahel fürwar</l>
            <l>het ich fast einundvierzig jar</l>
            <l>ganz lieb und treu, ganz erenwert;</l>
            <l>wolt got, das ich sie solt auf ert</l>
            <l>gehabt haben biß an mein ent!</l>
            <l>got aber selb hat das gewent.</l>
            <l>als man nach Christi geburt war</l>
            <l>zeln fünfzehnhundert sechzig jar,</l>
            <l>da begab sich, leider ich sag,</l>
            <l>an unser fraun verkündung tag,</l>
            <l>war der fünfundzweinzgst tag des Merzen,</l>
            <l>tet sie in einer seiten schmerzen</l>
            <l>ein wetag und darnach im herzen;</l>
            <l>aber in solcher wetag schmerzen</l>
            <l>heim suchten wir der erzte rat,</l>
            <l>doch folgte nit der gsuntheit tat;</l>
            <l>derhalb wart sie vor irem ent</l>
            <l>versehen mit dem sacrament.</l>
            <l>der schmerz nam lenger herter zu,</l>
            <l>stunt oft auf und het nirgent ru;</l>
            <l>iezt wolt sie dort, iezunt da ligen.</l>
            <l>die krankheit tet ir angesigen,</l>
            <l>und in der dritten nacht verschit,</l>
            <l>der sel geb got dort ewig frit.</l>
            <l>nach dem wart auch nach zweien tagen</l>
            <l>der leib dahin gen kirchen tragen</l>
            <l>mit dem teutschen psalmen gesang.</l>
            <l>ach got, erst wart meim herzen bang,</l>
            <l>weil ich mein gmahel nicht mer het.</l>
            <l>wo ich ansach dieselben stet,</l>
            <l>daran sie war gstanden und gseßen,</l>
            <l>o, so tet sich mein herz denn freßen,</l>
            <l>dergleich wo ich ir kleider sach,</l>
            <l>wurt ich geleich von herzen schwach,</l>
            <l>das ich mein gmahel auserkorn</l>
            <l>so schwind und gehling het verlorn,</l>
            <l>der ich erst gar notdürftig war,</l>
            <l>weil ich ins sechsundsechzigst jar</l>
            <l>gieng, sie nur achtundfünfzig was</l>
            <l>erst alt, derhalb ich übermaß</l>
            <l>war im herzen bekümmert hoch.</l>
            <l>oft daucht mich auch, sie lebet noch,</l>
            <l>etwan bei iren freundin wer,</l>
            <l>in iren gscheften hin und her.</l>
            <l>wenn ich mich denn bedacht, das sie</l>
            <l>gestorben wer und nicht mer hie,</l>
            <l>so wurt mein herzenleit mir neu,</l>
            <l>wan ich mich zu ir alle treu</l>
            <l>versach für all menschen auf ert,</l>
            <l>besorgt mich von ir keinr gefert,</l>
            <l>recht lieb und treu ich von anfang</l>
            <l>bei ir erfunt ir leben lang.</l>
            <l>sie war ganz heuslich frü und spat,</l>
            <l>zog all ding rechter zeit zu rat,</l>
            <l>doch etwan heftig war mit worten</l>
            <l>bei dem gesint, das an vil orten</l>
            <l>farleßig war, nit arbeitsam,</l>
            <l>in summa, all ir ding das kam</l>
            <l>dem ganzen haushalten zu gut;</l>
            <l>derhalb mein herz war in unmut,</l>
            <l>weil ich die treuen nit mer het,</l>
            <l>mein herz oft nach ir seufzen tet,</l>
            <l>tag unde nacht ich ir nachdacht.</l>
            <l>nun begab sich in einer nacht,</l>
            <l>das ich in den gedanken tief</l>
            <l>meinr verschiden gmahel entschlief;</l>
            <l>da daucht mich, ich säch aller ding,</l>
            <l>wie zu mir in die kamer gieng</l>
            <l>mein liebe gmahel zu mir her,</l>
            <l>in weiß, ganz züchtiger geber;</l>
            <l>von der mein herz erfreuet wur,</l>
            <l>und gehling in dem bet auffur</l>
            <l>und wolt sie mit eim kus umbfahen;</l>
            <l>als ich ir aber wolte nahen,</l>
            <l>wich sie von mir gleich einem schaten</l>
            <l>und sprach zu mir nach disen taten:</l>
            <l>mein Hans, das mag nit mer gesein,</l>
            <l>ich bin nit mer wie vorhin dein.</l>
            <l>da fiel mir erst ein gwis und klar,</l>
            <l>das sie mit tot verschiden war,</l>
            <l>derhalb mich gleich ein forcht durchschlich,</l>
            <l>iedoch ir treu die tröstet mich,</l>
            <l>gedacht, ir geist ist kommen her,</l>
            <l>zu trösten mich in meiner schwer,</l>
            <l>und tet mich ir zukunft erfreuen.</l>
            <l>all mein unmut tet sie zerstreuen,</l>
            <l>und sprach: o du seliger geist,</l>
            <l>vergangner zeit du noch wol weist;</l>
            <l>als dein leib lag in krankheit schwer,</l>
            <l>tröst ich dich, sagt, wie Christus wer</l>
            <l>für aller menschen sünt gestorben,</l>
            <l>bei got genad und hult erworben</l>
            <l>umbsonst, aus lautr barmherzigkeit,</l>
            <l>auf disen heilant in der zeit</l>
            <l>soltst du dich herziglich verlaßen;</l>
            <l>hoff, du habst das tun aller maßen.</l>
            <l>der geist mir antwort an dem ort:</l>
            <l>ich hab auf das gwis gotteswort</l>
            <l>in rechtem glauben und vertrauen</l>
            <l>tun von grunt meines herzen bauen;</l>
            <l>darin bin ich auch abgeschiden</l>
            <l>vom leib und bin auch wol zu friden</l>
            <l>und bin schon in ewiger ru,</l>
            <l>kein zweifel setzet mir mer zu,</l>
            <l>leb nun in höchster sicherheit</l>
            <l>und wart ewiger seligkeit</l>
            <l>in frolockung mit senen groß</l>
            <l>mit Lazaro in Abrams schoß,</l>
            <l>mit gewisser, starker hoffnung</l>
            <l>auf die lezten aufersteung,</l>
            <l>das sel und leib den widerumb</l>
            <l>clarificiert zusamen kum,</l>
            <l>da an uns genzlich wirt erstat,</l>
            <l>was Christus uns verheißen hat.</l>
            <l>mich daucht, ich fragt in wunder groß:</l>
            <l>sag mir, wo ist Abrahams schoß?</l>
            <l>und was die selen darin tun,</l>
            <l>was sie haben für freud und wun</l>
            <l>biß auf den lezten jüngsten tag.</l>
            <l>antwort der geist: o, auf dein frag</l>
            <l>so kan ich dir kein antwort geben,</l>
            <l>wan kein mensch in dem zeitling leben</l>
            <l>mit nichte die ding kan verston,</l>
            <l>noch weniger reden darvon,</l>
            <l>was got mit sein seligen tu,</l>
            <l>welche sint in ewiger ru;</l>
            <l>sie berürt mer kein leiblichkeit,</l>
            <l>sint ganz aus aller stat und zeit,</l>
            <l>in got als auserwelte geist</l>
            <l>in himlischer freud allermeist,</l>
            <l>darin in dann ist ewig wol.</l>
            <l>nit weiter ein mensch denken sol,</l>
            <l>biß das er nach seim zeitlichn tot</l>
            <l>auch dahin kommen wirt durch got</l>
            <l>aus gnaden zu ewiger ru;</l>
            <l>auf sollichs solt auch warten du,</l>
            <l>wan es wirt dir das ende dein</l>
            <l>fort auch nit lang ausstendig sein;</l>
            <l>dann wirst mit geistlichn augen sehen</l>
            <l>ding, die ich dir nit kan verjehen,</l>
            <l>die kein aug hat gesehen vor</l>
            <l>und auch gehöret hat kein or,</l>
            <l>und ist in keins menschen herz kommen,</l>
            <l>was den gotseligen und frommen</l>
            <l>got hat dort ewiglich bereit</l>
            <l>für wonne, freud und seligkeit</l>
            <l>in dem der geist von mir verschwant.</l>
            <l>da auferwachet ich zu hant,</l>
            <l>groß forcht und freud mich da bestan;</l>
            <l>ich lag und disem traum nachsan</l>
            <l>in freud und herzlich großem wunder</l>
            <l>und gedacht mir heimlich besunder</l>
            <l>an meister Lienhart Nunnenbecken,</l>
            <l>mein lermeister, der mich tet schrecken</l>
            <l>vor jaren mit dergleichen traum</l>
            <l>nach seinem tot, des ich auch kaum</l>
            <l>mein leben lang vergeßen mag.</l>
            <l>da ich eins nachts auch schlief vor tag,</l>
            <l>wie ich in bat in traums gesicht,</l>
            <l>das er mir geb klaren bericht,</l>
            <l>wie es zugieng in jenem leben,</l>
            <l>tet er mir gleiche antwort geben:</l>
            <l>das du mich fragst, leßt sich nit reden,</l>
            <l>noch aussprechen zwischen uns beden,</l>
            <l>biß du einmal komst selb dorthin</l>
            <l>aus gnaden, dann wirst du erst in,</l>
            <l>was got sein auserwelten geit</l>
            <l>nach dem ellent in ewigkeit.</l>
            <l>nach dem auch derselb geist verschwunt;</l>
            <l>ich erwacht auch, und manich stunt</l>
            <l>seit her demselben traum nachsan;</l>
            <l>denk gwis, das kein mensch wißen kan</l>
            <l>in disem zergenglichen leben,</l>
            <l>was got dort ewiglich wirt geben</l>
            <l>den auserwelten in seim reich,</l>
            <l>wie denn Christus selb saget gleich;</l>
            <l>drumb soll wir sein wort herzlich glauben,</l>
            <l>der hoffnung uns nit laßen rauben</l>
            <l>solch fürwitzig leiblich gedanken,</l>
            <l>got vertrauen on alles wanken.</l>
            <l>derselb wirt uns nach disem leben</l>
            <l>durch unsern heilant Christum geben</l>
            <l>aus gnad das himlisch vatterlant.</l>
            <l>dahin helf uns got allesant,</l>
            <l>da uns ewig freud auferwachs</l>
            <l>nach seinem wort, das wünscht Hans Sachs.</l>
          </lg>
          <lg rhyme="unknown" type="stanza">
            <l>Als man nach Christi geburt war</l>
            <l>zelen fünfzehenhundert jar</l>
            <l>und neunzehen, fürwar ich sag,</l>
            <l>eben an sanct Egidi tag</l>
            <l>wart mir zu einer gmahel geben</l>
            <l>junkfrau Küngunt Kreuzerin eben,</l>
            <l>die einig tochtr und erb allein</l>
            <l>Peter Kreuzers zu Wendelstein</l>
            <l>am berg, der vor sibenzehn jarn</l>
            <l>samt seinr gmahel verschiden warn,</l>
            <l>den got genad in ewigkeit!</l>
            <l>am neunten tag het ich hochzeit,</l>
            <l>von der mir in zwelf jarn sint worn</l>
            <l>zwen sün und fünf töchter geborn,</l>
            <l>welch alle sint mit tot verschiden</l>
            <l>und bei got ewig sint zu friden.</l>
            <l>doch von meinr ersten tochter eben,</l>
            <l>hab ich vier enenklein im leben.</l>
            <l>nun dise mein gmahel fürwar</l>
            <l>het ich fast einundvierzig jar</l>
            <l>ganz lieb und treu, ganz erenwert;</l>
            <l>wolt got, das ich sie solt auf ert</l>
            <l>gehabt haben biß an mein ent!</l>
            <l>got aber selb hat das gewent.</l>
            <l>als man nach Christi geburt war</l>
            <l>zeln fünfzehnhundert sechzig jar,</l>
            <l>da begab sich, leider ich sag,</l>
            <l>an unser fraun verkündung tag,</l>
            <l>war der fünfundzweinzgst tag des Merzen,</l>
            <l>tet sie in einer seiten schmerzen</l>
            <l>ein wetag und darnach im herzen;</l>
            <l>aber in solcher wetag schmerzen</l>
            <l>heim suchten wir der erzte rat,</l>
            <l>doch folgte nit der gsuntheit tat;</l>
            <l>derhalb wart sie vor irem ent</l>
            <l>versehen mit dem sacrament.</l>
            <l>der schmerz nam lenger herter zu,</l>
            <l>stunt oft auf und het nirgent ru;</l>
            <l>iezt wolt sie dort, iezunt da ligen.</l>
            <l>die krankheit tet ir angesigen,</l>
            <l>und in der dritten nacht verschit,</l>
            <l>der sel geb got dort ewig frit.</l>
            <l>nach dem wart auch nach zweien tagen</l>
            <l>der leib dahin gen kirchen tragen</l>
            <l>mit dem teutschen psalmen gesang.</l>
            <l>ach got, erst wart meim herzen bang,</l>
            <l>weil ich mein gmahel nicht mer het.</l>
            <l>wo ich ansach dieselben stet,</l>
            <l>daran sie war gstanden und gseßen,</l>
            <l>o, so tet sich mein herz denn freßen,</l>
            <l>dergleich wo ich ir kleider sach,</l>
            <l>wurt ich geleich von herzen schwach,</l>
            <l>das ich mein gmahel auserkorn</l>
            <l>so schwind und gehling het verlorn,</l>
            <l>der ich erst gar notdürftig war,</l>
            <l>weil ich ins sechsundsechzigst jar</l>
            <l>gieng, sie nur achtundfünfzig was</l>
            <l>erst alt, derhalb ich übermaß</l>
            <l>war im herzen bekümmert hoch.</l>
            <l>oft daucht mich auch, sie lebet noch,</l>
            <l>etwan bei iren freundin wer,</l>
            <l>in iren gscheften hin und her.</l>
            <l>wenn ich mich denn bedacht, das sie</l>
            <l>gestorben wer und nicht mer hie,</l>
            <l>so wurt mein herzenleit mir neu,</l>
            <l>wan ich mich zu ir alle treu</l>
            <l>versach für all menschen auf ert,</l>
            <l>besorgt mich von ir keinr gefert,</l>
            <l>recht lieb und treu ich von anfang</l>
            <l>bei ir erfunt ir leben lang.</l>
            <l>sie war ganz heuslich frü und spat,</l>
            <l>zog all ding rechter zeit zu rat,</l>
            <l>doch etwan heftig war mit worten</l>
            <l>bei dem gesint, das an vil orten</l>
            <l>farleßig war, nit arbeitsam,</l>
            <l>in summa, all ir ding das kam</l>
            <l>dem ganzen haushalten zu gut;</l>
            <l>derhalb mein herz war in unmut,</l>
            <l>weil ich die treuen nit mer het,</l>
            <l>mein herz oft nach ir seufzen tet,</l>
            <l>tag unde nacht ich ir nachdacht.</l>
            <l>nun begab sich in einer nacht,</l>
            <l>das ich in den gedanken tief</l>
            <l>meinr verschiden gmahel entschlief;</l>
            <l>da daucht mich, ich säch aller ding,</l>
            <l>wie zu mir in die kamer gieng</l>
            <l>mein liebe gmahel zu mir her,</l>
            <l>in weiß, ganz züchtiger geber;</l>
            <l>von der mein herz erfreuet wur,</l>
            <l>und gehling in dem bet auffur</l>
            <l>und wolt sie mit eim kus umbfahen;</l>
            <l>als ich ir aber wolte nahen,</l>
            <l>wich sie von mir gleich einem schaten</l>
            <l>und sprach zu mir nach disen taten:</l>
            <l>mein Hans, das mag nit mer gesein,</l>
            <l>ich bin nit mer wie vorhin dein.</l>
            <l>da fiel mir erst ein gwis und klar,</l>
            <l>das sie mit tot verschiden war,</l>
            <l>derhalb mich gleich ein forcht durchschlich,</l>
            <l>iedoch ir treu die tröstet mich,</l>
            <l>gedacht, ir geist ist kommen her,</l>
            <l>zu trösten mich in meiner schwer,</l>
            <l>und tet mich ir zukunft erfreuen.</l>
            <l>all mein unmut tet sie zerstreuen,</l>
            <l>und sprach: o du seliger geist,</l>
            <l>vergangner zeit du noch wol weist;</l>
            <l>als dein leib lag in krankheit schwer,</l>
            <l>tröst ich dich, sagt, wie Christus wer</l>
            <l>für aller menschen sünt gestorben,</l>
            <l>bei got genad und hult erworben</l>
            <l>umbsonst, aus lautr barmherzigkeit,</l>
            <l>auf disen heilant in der zeit</l>
            <l>soltst du dich herziglich verlaßen;</l>
            <l>hoff, du habst das tun aller maßen.</l>
            <l>der geist mir antwort an dem ort:</l>
            <l>ich hab auf das gwis gotteswort</l>
            <l>in rechtem glauben und vertrauen</l>
            <l>tun von grunt meines herzen bauen;</l>
            <l>darin bin ich auch abgeschiden</l>
            <l>vom leib und bin auch wol zu friden</l>
            <l>und bin schon in ewiger ru,</l>
            <l>kein zweifel setzet mir mer zu,</l>
            <l>leb nun in höchster sicherheit</l>
            <l>und wart ewiger seligkeit</l>
            <l>in frolockung mit senen groß</l>
            <l>mit Lazaro in Abrams schoß,</l>
            <l>mit gewisser, starker hoffnung</l>
            <l>auf die lezten aufersteung,</l>
            <l>das sel und leib den widerumb</l>
            <l>clarificiert zusamen kum,</l>
            <l>da an uns genzlich wirt erstat,</l>
            <l>was Christus uns verheißen hat.</l>
            <l>mich daucht, ich fragt in wunder groß:</l>
            <l>sag mir, wo ist Abrahams schoß?</l>
            <l>und was die selen darin tun,</l>
            <l>was sie haben für freud und wun</l>
            <l>biß auf den lezten jüngsten tag.</l>
            <l>antwort der geist: o, auf dein frag</l>
            <l>so kan ich dir kein antwort geben,</l>
            <l>wan kein mensch in dem zeitling leben</l>
            <l>mit nichte die ding kan verston,</l>
            <l>noch weniger reden darvon,</l>
            <l>was got mit sein seligen tu,</l>
            <l>welche sint in ewiger ru;</l>
            <l>sie berürt mer kein leiblichkeit,</l>
            <l>sint ganz aus aller stat und zeit,</l>
            <l>in got als auserwelte geist</l>
            <l>in himlischer freud allermeist,</l>
            <l>darin in dann ist ewig wol.</l>
            <l>nit weiter ein mensch denken sol,</l>
            <l>biß das er nach seim zeitlichn tot</l>
            <l>auch dahin kommen wirt durch got</l>
            <l>aus gnaden zu ewiger ru;</l>
            <l>auf sollichs solt auch warten du,</l>
            <l>wan es wirt dir das ende dein</l>
            <l>fort auch nit lang ausstendig sein;</l>
            <l>dann wirst mit geistlichn augen sehen</l>
            <l>ding, die ich dir nit kan verjehen,</l>
            <l>die kein aug hat gesehen vor</l>
            <l>und auch gehöret hat kein or,</l>
            <l>und ist in keins menschen herz kommen,</l>
            <l>was den gotseligen und frommen</l>
            <l>got hat dort ewiglich bereit</l>
            <l>für wonne, freud und seligkeit</l>
            <l>in dem der geist von mir verschwant.</l>
            <l>da auferwachet ich zu hant,</l>
            <l>groß forcht und freud mich da bestan;</l>
            <l>ich lag und disem traum nachsan</l>
            <l>in freud und herzlich großem wunder</l>
            <l>und gedacht mir heimlich besunder</l>
            <l>an meister Lienhart Nunnenbecken,</l>
            <l>mein lermeister, der mich tet schrecken</l>
            <l>vor jaren mit dergleichen traum</l>
            <l>nach seinem tot, des ich auch kaum</l>
            <l>mein leben lang vergeßen mag.</l>
            <l>da ich eins nachts auch schlief vor tag,</l>
            <l>wie ich in bat in traums gesicht,</l>
            <l>das er mir geb klaren bericht,</l>
            <l>wie es zugieng in jenem leben,</l>
            <l>tet er mir gleiche antwort geben:</l>
            <l>das du mich fragst, leßt sich nit reden,</l>
            <l>noch aussprechen zwischen uns beden,</l>
            <l>biß du einmal komst selb dorthin</l>
            <l>aus gnaden, dann wirst du erst in,</l>
            <l>was got sein auserwelten geit</l>
            <l>nach dem ellent in ewigkeit.</l>
            <l>nach dem auch derselb geist verschwunt;</l>
            <l>ich erwacht auch, und manich stunt</l>
            <l>seit her demselben traum nachsan;</l>
            <l>denk gwis, das kein mensch wißen kan</l>
            <l>in disem zergenglichen leben,</l>
            <l>was got dort ewiglich wirt geben</l>
            <l>den auserwelten in seim reich,</l>
            <l>wie denn Christus selb saget gleich;</l>
            <l>drumb soll wir sein wort herzlich glauben,</l>
            <l>der hoffnung uns nit laßen rauben</l>
            <l>solch fürwitzig leiblich gedanken,</l>
            <l>got vertrauen on alles wanken.</l>
            <l>derselb wirt uns nach disem leben</l>
            <l>durch unsern heilant Christum geben</l>
            <l>aus gnad das himlisch vatterlant.</l>
            <l>dahin helf uns got allesant,</l>
            <l>da uns ewig freud auferwachs</l>
            <l>nach seinem wort, das wünscht Hans Sachs.</l>
          </lg>
        </lg>
      </div>
    </body>
  </text>
</TEI>
