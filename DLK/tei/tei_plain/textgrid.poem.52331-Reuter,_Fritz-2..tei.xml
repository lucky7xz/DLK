<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">2.</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">20</measure>
        <measure type="verses">120</measure>
        <measure type="verses_per_stanza">1-6 2-6 3-6 4-6 5-6 6-6 7-6 8-6 9-6 10-6 11-6 12-6 13-6 14-6 15-6 16-6 17-6 18-6 19-6 20-6</measure>
        <measure type="syllables">916</measure>
        <measure type="tokens">670</measure>
        <measure type="characters">3608</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>2.</head>
          <lg rhyme="unknown" type="stanza">
            <l>Junker Korl, de würd nu gröter,</l>
            <l>As en groten Kirl all let'e,</l>
            <l>Äwerst dumm was hei man blewen,</l>
            <l>Dämlich was hei äwerdrewen;</l>
            <l>Den Papa taum Schawernack</l>
            <l>Ded hei männ'gen dummen Snack.</l>
          </lg>
          <lg rhyme="unknown" type="stanza">
            <l>Un de gned'ge Herr von Degen</l>
            <l>Müßt sick ümmer sihr von wegen</l>
            <l>Sine Dämlichkeit schanieren,</l>
            <l>Let em nich mihr mit sick führen,</l>
            <l>Wenn hei utwarts beden wir.</l>
            <l>»karl, mein Sohn, du bleibst heut hier.«</l>
          </lg>
          <lg rhyme="unknown" type="stanza">
            <l>Bi de gned'ge Fru von Degen</l>
            <l>Würd de Mutterschaft sick rögen;</l>
            <l>Sei müßt äwer ehren armen,</l>
            <l>Säuten Körling sick erbarmen.</l>
            <l>»wie die Väter hart doch sind!</l>
            <l>Oh, mon cher, nimm mit das Kind!«</l>
          </lg>
          <lg rhyme="unknown" type="stanza">
            <l>Korl, de kreg nu Äwerwater,</l>
            <l>Rohrte as en Bröllenkater,</l>
            <l>As wenn hei up't Spitt ded steken,</l>
            <l>Ded ok allens Gauds verspreken:</l>
            <l>»will mi duken as en Hauhn,</l>
            <l>Will ok nich dat Mul updauhn.«</l>
          </lg>
          <lg rhyme="unknown" type="stanza">
            <l>Na, genaug, de Herr von Degen</l>
            <l>Hett nich sinen Willen kregen,</l>
            <l>Korlen würd en reinen Kragen</l>
            <l>Un 'ne reine Büx antagen</l>
            <l>Un dat Hor em rutemutzt</l>
            <l>Un de Näs' em sauber putzt.</l>
          </lg>
          <lg rhyme="unknown" type="stanza">
            <l>As nu allens in Ordnung schön,</l>
            <l>Reis't de Vader mit den Sähn,</l>
            <l>Un Papa, de säd: »Mein Söhnchen,</l>
            <l>Nun schweig heut auch still recht schönchen,</l>
            <l>Gar kein Sterbenswörtchen sprich!</l>
            <l>Schweigen, das verrät dich nich.«</l>
          </lg>
          <lg rhyme="unknown" type="stanza">
            <l>Bald sünd sei nu bi dat Eten.</l>
            <l>Korl hett mang twei Damen seten,</l>
            <l>Recht so'n por lütt drift'ge Dirns,</l>
            <l>Recht so'n Heweltaschen wiren s',</l>
            <l>Wiren ut 'ne grote Stadt,</l>
            <l>Redten glik von dit un dat;</l>
          </lg>
          <lg rhyme="unknown" type="stanza">
            <l>Von Theater, Ball un Weder,</l>
            <l>Von de Lust in grote Städer.</l>
            <l>Fang'n ok an mit Korl tau reden.</l>
            <l>Korl denkt: Lat't mi man taufreden!</l>
            <l>Antwurt' drup nich Swart noch Witt,</l>
            <l>Vader nimmt em süs nich mit.</l>
          </lg>
          <lg rhyme="unknown" type="stanza">
            <l>As de beiden lütten Damen</l>
            <l>Gor kein Wurd von em vernamen,</l>
            <l>Deiht de ein sick rümmer bücken</l>
            <l>Achter Korlen sinen Rüggen.</l>
            <l>»nein, Sophie, der Mensch ist stumm,</l>
            <l>Oder er ist schrecklich dumm.«</l>
          </lg>
          <lg rhyme="unknown" type="stanza">
            <l>Dat's man schön, denkt Korl von Degen,</l>
            <l>Dat sei't endlich ruter kregen.</l>
            <l>»ne, Papa«, röppt hei ganz lud,</l>
            <l>»mit dat Swigen is dat ut;</l>
            <l>Denn dat Frölen rechtsch hir weit</l>
            <l>Ganz genau von mi Bescheid.«</l>
          </lg>
          <lg rhyme="unknown" type="stanza">
            <l>Junker Korl, de würd nu gröter,</l>
            <l>As en groten Kirl all let'e,</l>
            <l>Äwerst dumm was hei man blewen,</l>
            <l>Dämlich was hei äwerdrewen;</l>
            <l>Den Papa taum Schawernack</l>
            <l>Ded hei männ'gen dummen Snack.</l>
          </lg>
          <lg rhyme="unknown" type="stanza">
            <l>Un de gned'ge Herr von Degen</l>
            <l>Müßt sick ümmer sihr von wegen</l>
            <l>Sine Dämlichkeit schanieren,</l>
            <l>Let em nich mihr mit sick führen,</l>
            <l>Wenn hei utwarts beden wir.</l>
            <l>»karl, mein Sohn, du bleibst heut hier.«</l>
          </lg>
          <lg rhyme="unknown" type="stanza">
            <l>Bi de gned'ge Fru von Degen</l>
            <l>Würd de Mutterschaft sick rögen;</l>
            <l>Sei müßt äwer ehren armen,</l>
            <l>Säuten Körling sick erbarmen.</l>
            <l>»wie die Väter hart doch sind!</l>
            <l>Oh, mon cher, nimm mit das Kind!«</l>
          </lg>
          <lg rhyme="unknown" type="stanza">
            <l>Korl, de kreg nu Äwerwater,</l>
            <l>Rohrte as en Bröllenkater,</l>
            <l>As wenn hei up't Spitt ded steken,</l>
            <l>Ded ok allens Gauds verspreken:</l>
            <l>»will mi duken as en Hauhn,</l>
            <l>Will ok nich dat Mul updauhn.«</l>
          </lg>
          <lg rhyme="unknown" type="stanza">
            <l>Na, genaug, de Herr von Degen</l>
            <l>Hett nich sinen Willen kregen,</l>
            <l>Korlen würd en reinen Kragen</l>
            <l>Un 'ne reine Büx antagen</l>
            <l>Un dat Hor em rutemutzt</l>
            <l>Un de Näs' em sauber putzt.</l>
          </lg>
          <lg rhyme="unknown" type="stanza">
            <l>As nu allens in Ordnung schön,</l>
            <l>Reis't de Vader mit den Sähn,</l>
            <l>Un Papa, de säd: »Mein Söhnchen,</l>
            <l>Nun schweig heut auch still recht schönchen,</l>
            <l>Gar kein Sterbenswörtchen sprich!</l>
            <l>Schweigen, das verrät dich nich.«</l>
          </lg>
          <lg rhyme="unknown" type="stanza">
            <l>Bald sünd sei nu bi dat Eten.</l>
            <l>Korl hett mang twei Damen seten,</l>
            <l>Recht so'n por lütt drift'ge Dirns,</l>
            <l>Recht so'n Heweltaschen wiren s',</l>
            <l>Wiren ut 'ne grote Stadt,</l>
            <l>Redten glik von dit un dat;</l>
          </lg>
          <lg rhyme="unknown" type="stanza">
            <l>Von Theater, Ball un Weder,</l>
            <l>Von de Lust in grote Städer.</l>
            <l>Fang'n ok an mit Korl tau reden.</l>
            <l>Korl denkt: Lat't mi man taufreden!</l>
            <l>Antwurt' drup nich Swart noch Witt,</l>
            <l>Vader nimmt em süs nich mit.</l>
          </lg>
          <lg rhyme="unknown" type="stanza">
            <l>As de beiden lütten Damen</l>
            <l>Gor kein Wurd von em vernamen,</l>
            <l>Deiht de ein sick rümmer bücken</l>
            <l>Achter Korlen sinen Rüggen.</l>
            <l>»nein, Sophie, der Mensch ist stumm,</l>
            <l>Oder er ist schrecklich dumm.«</l>
          </lg>
          <lg rhyme="unknown" type="stanza">
            <l>Dat's man schön, denkt Korl von Degen,</l>
            <l>Dat sei't endlich ruter kregen.</l>
            <l>»ne, Papa«, röppt hei ganz lud,</l>
            <l>»mit dat Swigen is dat ut;</l>
            <l>Denn dat Frölen rechtsch hir weit</l>
            <l>Ganz genau von mi Bescheid.«</l>
          </lg>
        </lg>
      </div>
    </body>
  </text>
</TEI>
