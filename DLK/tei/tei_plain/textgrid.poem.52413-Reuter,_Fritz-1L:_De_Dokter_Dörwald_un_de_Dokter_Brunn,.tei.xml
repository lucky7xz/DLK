<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: De Dokter Dörwald un de Dokter Brunn,</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">6</measure>
        <measure type="verses">332</measure>
        <measure type="verses_per_stanza">1-45 2-91 3-30 4-45 5-91 6-30</measure>
        <measure type="syllables">2806</measure>
        <measure type="tokens">2104</measure>
        <measure type="characters">11150</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: De Dokter Dörwald un de Dokter Brunn,</head>
          <lg rhyme="unknown" type="stanza">
            <l>De Dokter Dörwald un de Dokter Brunn,</l>
            <l>Von de ein jeder mal bi uns' Husoren stunn</l>
            <l>Un olle Krigskamm'raden wiren,</l>
            <l>De warden mal nah Jatsch rut führen.</l>
            <l>Na, wenn s' sick beid ok sülwst nich Dokter nennten,</l>
            <l>So würd doch Dokter tau ehr seggt.</l>
            <l>De ein, de hadd en Ossen taum Patschenten,</l>
            <l>De anner hadd den Ossenknecht.</l>
            <l>Sei gahn nu beid nah ehre Kranken</l>
            <l>Arm in den Arm den Hof entlanken;</l>
            <l>De ein geiht unnen in den Stall,</l>
            <l>De anner stäwelt up den Bähn.</l>
            <l>Bi beiden is't en slimmen Fall.</l>
            <l>Up beide Fläg' is grot Gestähn,</l>
            <l>Un beid Patschenten sünd sihr slicht.</l>
            <l>De Knecht, de hett'ne dägte Gicht,</l>
            <l>De Oß, de hett 'ne dägte Pogg;</l>
            <l>Taum Glücken äwer lewen s' noch.</l>
            <l>De ein, de fäult den Puls den Kranken,</l>
            <l>De anner grippt em in de Flanken,</l>
            <l>De ein lett sin'n de Tung utrecken,</l>
            <l>De anner ward den Start em trecken,</l>
            <l>De ein ward up dat Water achten,</l>
            <l>De anner Fastes irnst betrachten;</l>
            <l>Un maken beid' sihr irnst un sihr vernimm</l>
            <l>De üblichen bedenklichen Gesichter.</l>
            <l>»hm, hm! Das ist sehr schlimm, sehr schlimm!</l>
            <l>Das ist 'ne übele Geschichte!«</l>
            <l>Denn ok en Tierarzt ward bi jeden</l>
            <l>Sihr slimmen Kasus hochdütsch reden.</l>
            <l>Doch segg'n sei endlich alle beid',</l>
            <l>Dat mit Geduld un Pünktlichkeit,</l>
            <l>Vör allen dörch ehr Medizin</l>
            <l>De Krankheit würd tau heilen sin.</l>
            <l>»ick ward 'ne lütte Buddel schicken«,</l>
            <l>Seggt Dörwald baben,</l>
            <l>»dorvon gewt Ji den ollen Knaben</l>
            <l>Tweistündlich einen Lepel in</l>
            <l>Un lat't em jo rein rute licken!«</l>
            <l>»ick ward 'ne grote Buddel schicken,</l>
            <l>Dat ward 'ne gaud' Pottsbuddel sin«,</l>
            <l>Seggt unnen Brunn,</l>
            <l>»de nemt un schüddelt s' düchtig, un</l>
            <l>Denn up tweimal</l>
            <l>Geit Ji s' em dal!«</l>
          </lg>
          <lg rhyme="unknown" type="stanza">
            <l>Sei gahn denn nu, vernüchtern sick en beten,</l>
            <l>Un as se drunken heww'n un eten,</l>
            <l>Dunn stigen sei up ehren Wagen</l>
            <l>Un führ'n nah Hus. – Nah twei, drei Dagen,</l>
            <l>Dunn führ'n sei wedder rut nah Jatsch;</l>
            <l>Taufällig is dor Ohrenklatsch.</l>
            <l>Worüm süll'n sei nich rute führen,</l>
            <l>Bi Austköst lett sick gaud kurieren.</l>
            <l>Sei kamen an, doch bi dat Dur,</l>
            <l>Dor stigen s' af. »Ne, irst de Kur!</l>
            <l>Ne, irsten gahn wi nah uns' Kranken!</l>
            <l>Man weit dat woll, bi so'n Geschicht,</l>
            <l>Dor gahn tauwilen de Gedanken</l>
            <l>Ein'n ganz gefährlich ut de Richt;</l>
            <l>Dor künn Verwesselung gescheihn,</l>
            <l>Un 'ne Verwesselung un en Verseihn</l>
            <l>In desen bitterbösen Fall –</l>
            <l>Na, Brunn!« – »Na, Dörwald! Denn wir't all.«</l>
            <l>Herr Brunn, de geiht nah sinen Stall,</l>
            <l>Herr Dörwald geiht nah sinen Bähn.</l>
            <l>»wo geiht di dat, min olle Sähn?«</l>
            <l>Je, ja, je ja! Hei hürt kein Wurt,</l>
            <l>Hei süht nu tau: sin Krank is furt!</l>
            <l>Un as hei dal nu geiht nah unnen,</l>
            <l>Dunn is ok unsen gauden Brunnen</l>
            <l>Sin Oß verswunnen.</l>
            <l>»dat weit denn doch de Swerenot!</l>
            <l>De beiden Patschienten dod!«</l>
            <l>Sei gahn denn trurig nu tausamen,</l>
            <l>Doch as sei nah den Hof rut kamen,</l>
            <l>Steiht Dörwald ganz verdutzt un röppt:</l>
            <l>»wo? Dunner! Is dat nich Hans Voß,</l>
            <l>De Ossenknecht, de dor rüm löppt?«</l>
            <l>Un Brunn, de röppt: »Kik dor, min Oß!«</l>
            <l>Un löppt up sinen Ossen in</l>
            <l>Un fröggt den Ollen, de em ledden deiht,</l>
            <l>Ob dat nu beter mit em steiht</l>
            <l>Un ob hei wedder freten künn?</l>
            <l>»ja, Herr«, seggt de, »hei's ganz nu wedder gaud,</l>
            <l>Hei frett un süppt un aderkau't,</l>
            <l>Un wat vör allen is dat best,</l>
            <l>Hei hett all gistern nüdlich mest,</l>
            <l>Un ick heww hüt all mit em hakt.«</l>
            <l>»na, heww'n Ji dat denn ok so makt,</l>
            <l>As ik dat letzt heww anordniert?«</l>
            <l>»för tweimal, Herr, tau wenig wir't;</l>
            <l>Ick göt em dat mit einmal run.«</l>
            <l>»hei mag den Deuwel!« röppt uns' Brunn.</l>
            <l>De Oll, de treckt 'ne Buddel rut un seggt:</l>
            <l>»wat sall up tweimal denn so'n Bettel?«</l>
            <l>Un Brunn, de nimmt s' un lest den Zettel:</l>
            <l>»für Johann Voß, den Ochsenknecht«,</l>
            <l>Un steiht vör Wunnern stiw un stumm</l>
            <l>Un denkt, de Oll, de will em foppen,</l>
            <l>Un dreiht dat Glas, rückt an den Proppen:</l>
            <l>»wahrhaftig, ja! 's ist Colchicum!«</l>
            <l>Un 'n beten afwarts von den Ossen</l>
            <l>Steiht Dörwald dor mit Jehann Vossen.</l>
            <l>»wo, büst du all herut, min Sähn?</l>
            <l>Ick was all rup nah dinen Bähn.</l>
            <l>Büst du all wedder beter word'n?«</l>
            <l>»herr Dokter, ja! Sid gistern morg'n.</l>
            <l>De Medizin veracht ick nich;</l>
            <l>Twors wörgt sei mi ganz fürchterlich</l>
            <l>Un slog bi mi ok hellsehen dör,</l>
            <l>Un 'n hellsehen Grugel hadd'ck dorvör,</l>
            <l>Doch heww ick s' richtig runne sluckt.«</l>
            <l>»hest du de Buddel ut all brukt?«</l>
            <l>»ne, Herr, ne, dat wir woll nich mäglich!</l>
            <l>Ick nem min Deil ganz richtig däglich;</l>
            <l>Doch as ick mi dat äwerslag',</l>
            <l>Heww'ck woll noch naug up vierteihn Dag'.</l>
            <l>Hüt heww ick denn mal äwerschaten,</l>
            <l>Ich wull de Austköst nich verpassen«,</l>
            <l>Un ward sick an de Taschen faten,</l>
            <l>»doch süll dat mit mi warden slimmer,</l>
            <l>Ick drag sei ümmer mit mi rümmer.«</l>
            <l>»na, wis' doch mal!« – Hei treckt de Buddel rut;</l>
            <l>Herr Je, wo sach de Dokter ut,</l>
            <l>As hei dat Beist höll in de Hän'n!</l>
            <l>Hei ward dat dreihn, hei ward dat wenn'n,</l>
            <l>Hei schüddt de Buddel, schüddt den Kopp,</l>
            <l>Hei makt tauletzt den Proppen up,</l>
            <l>Hei rückt, hei lickt – wo spuckt hei ut!</l>
            <l>»pfui Deuwel!« seggt hei, »wat hett Brunn</l>
            <l>För Düwelstüg tausamen brut!</l>
            <l>Un dat, dat söpst du allens run?</l>
            <l>Dat is jo Kalk un Theriak</l>
            <l>Un Tobacksjauch un Salmiak.«</l>
            <l>»ja, Herr, dat heww ick all innamen,</l>
            <l>Un't is mi jo ok gaud bekamen.«</l>
          </lg>
          <lg rhyme="unknown" type="stanza">
            <l>Un Oß un Ossenknecht, de gahn.</l>
            <l>Un unse beiden Dokters stahn</l>
            <l>Un kiken sick enanner an,</l>
            <l>Un Dörwald lacht un fängt nu an:</l>
            <l>»na, du haddst bald wat angestift't,</l>
            <l>Du haddst mi minen Johann Vossen</l>
            <l>Bald mit din olles Jux vergift't!«</l>
            <l>»ja«, lacht ok Brunn, »un </l>
            <l>»na, woll'n nicht weiter davon reden«,</l>
            <l>Seggt Dörwald, »woll'n nich all un jeden</l>
            <l>Die Sache auf die Nase binden,</l>
            <l>Manch Dummkopf könnt ein Haar d'rin finden,</l>
            <l>Was weiß der Laie von Natur?</l>
            <l>Von ihrer Kraft</l>
            <l>Und Eigenschaft?</l>
            <l>Der heut'ge Fall lehrt wieder nur,</l>
            <l>Daß jede Kur</l>
            <l>Vergeblich ist, wenn die Natur</l>
            <l>Nicht hilfreich ihre Hand uns reicht.</l>
            <l>Weh jedem Arzt, der von der Spur</l>
            <l>Der helfenden Natur abweicht!</l>
            <l>Ihr Viehdoktoren habt es leicht:</l>
            <l>Es steckt in einer Viehnatur</l>
            <l>Zehntausendmal mehr von natürlicher Natur</l>
            <l>Als in der Menschenkreatur.«</l>
            <l>»na«, lacht denn Brunn, »lat dat man wesen!</l>
            <l>Ick heww dor ok mal wat von lesen.</l>
            <l>In'n ganzen gew ick di ok recht –</l>
            <l>Doch hett en Oß ok eine forsch Natur,</l>
            <l>Sei langt nich an so'n Ossenknecht.«</l>
          </lg>
          <lg rhyme="unknown" type="stanza">
            <l>De Dokter Dörwald un de Dokter Brunn,</l>
            <l>Von de ein jeder mal bi uns' Husoren stunn</l>
            <l>Un olle Krigskamm'raden wiren,</l>
            <l>De warden mal nah Jatsch rut führen.</l>
            <l>Na, wenn s' sick beid ok sülwst nich Dokter nennten,</l>
            <l>So würd doch Dokter tau ehr seggt.</l>
            <l>De ein, de hadd en Ossen taum Patschenten,</l>
            <l>De anner hadd den Ossenknecht.</l>
            <l>Sei gahn nu beid nah ehre Kranken</l>
            <l>Arm in den Arm den Hof entlanken;</l>
            <l>De ein geiht unnen in den Stall,</l>
            <l>De anner stäwelt up den Bähn.</l>
            <l>Bi beiden is't en slimmen Fall.</l>
            <l>Up beide Fläg' is grot Gestähn,</l>
            <l>Un beid Patschenten sünd sihr slicht.</l>
            <l>De Knecht, de hett'ne dägte Gicht,</l>
            <l>De Oß, de hett 'ne dägte Pogg;</l>
            <l>Taum Glücken äwer lewen s' noch.</l>
            <l>De ein, de fäult den Puls den Kranken,</l>
            <l>De anner grippt em in de Flanken,</l>
            <l>De ein lett sin'n de Tung utrecken,</l>
            <l>De anner ward den Start em trecken,</l>
            <l>De ein ward up dat Water achten,</l>
            <l>De anner Fastes irnst betrachten;</l>
            <l>Un maken beid' sihr irnst un sihr vernimm</l>
            <l>De üblichen bedenklichen Gesichter.</l>
            <l>»hm, hm! Das ist sehr schlimm, sehr schlimm!</l>
            <l>Das ist 'ne übele Geschichte!«</l>
            <l>Denn ok en Tierarzt ward bi jeden</l>
            <l>Sihr slimmen Kasus hochdütsch reden.</l>
            <l>Doch segg'n sei endlich alle beid',</l>
            <l>Dat mit Geduld un Pünktlichkeit,</l>
            <l>Vör allen dörch ehr Medizin</l>
            <l>De Krankheit würd tau heilen sin.</l>
            <l>»ick ward 'ne lütte Buddel schicken«,</l>
            <l>Seggt Dörwald baben,</l>
            <l>»dorvon gewt Ji den ollen Knaben</l>
            <l>Tweistündlich einen Lepel in</l>
            <l>Un lat't em jo rein rute licken!«</l>
            <l>»ick ward 'ne grote Buddel schicken,</l>
            <l>Dat ward 'ne gaud' Pottsbuddel sin«,</l>
            <l>Seggt unnen Brunn,</l>
            <l>»de nemt un schüddelt s' düchtig, un</l>
            <l>Denn up tweimal</l>
            <l>Geit Ji s' em dal!«</l>
          </lg>
          <lg rhyme="unknown" type="stanza">
            <l>Sei gahn denn nu, vernüchtern sick en beten,</l>
            <l>Un as se drunken heww'n un eten,</l>
            <l>Dunn stigen sei up ehren Wagen</l>
            <l>Un führ'n nah Hus. – Nah twei, drei Dagen,</l>
            <l>Dunn führ'n sei wedder rut nah Jatsch;</l>
            <l>Taufällig is dor Ohrenklatsch.</l>
            <l>Worüm süll'n sei nich rute führen,</l>
            <l>Bi Austköst lett sick gaud kurieren.</l>
            <l>Sei kamen an, doch bi dat Dur,</l>
            <l>Dor stigen s' af. »Ne, irst de Kur!</l>
            <l>Ne, irsten gahn wi nah uns' Kranken!</l>
            <l>Man weit dat woll, bi so'n Geschicht,</l>
            <l>Dor gahn tauwilen de Gedanken</l>
            <l>Ein'n ganz gefährlich ut de Richt;</l>
            <l>Dor künn Verwesselung gescheihn,</l>
            <l>Un 'ne Verwesselung un en Verseihn</l>
            <l>In desen bitterbösen Fall –</l>
            <l>Na, Brunn!« – »Na, Dörwald! Denn wir't all.«</l>
            <l>Herr Brunn, de geiht nah sinen Stall,</l>
            <l>Herr Dörwald geiht nah sinen Bähn.</l>
            <l>»wo geiht di dat, min olle Sähn?«</l>
            <l>Je, ja, je ja! Hei hürt kein Wurt,</l>
            <l>Hei süht nu tau: sin Krank is furt!</l>
            <l>Un as hei dal nu geiht nah unnen,</l>
            <l>Dunn is ok unsen gauden Brunnen</l>
            <l>Sin Oß verswunnen.</l>
            <l>»dat weit denn doch de Swerenot!</l>
            <l>De beiden Patschienten dod!«</l>
            <l>Sei gahn denn trurig nu tausamen,</l>
            <l>Doch as sei nah den Hof rut kamen,</l>
            <l>Steiht Dörwald ganz verdutzt un röppt:</l>
            <l>»wo? Dunner! Is dat nich Hans Voß,</l>
            <l>De Ossenknecht, de dor rüm löppt?«</l>
            <l>Un Brunn, de röppt: »Kik dor, min Oß!«</l>
            <l>Un löppt up sinen Ossen in</l>
            <l>Un fröggt den Ollen, de em ledden deiht,</l>
            <l>Ob dat nu beter mit em steiht</l>
            <l>Un ob hei wedder freten künn?</l>
            <l>»ja, Herr«, seggt de, »hei's ganz nu wedder gaud,</l>
            <l>Hei frett un süppt un aderkau't,</l>
            <l>Un wat vör allen is dat best,</l>
            <l>Hei hett all gistern nüdlich mest,</l>
            <l>Un ick heww hüt all mit em hakt.«</l>
            <l>»na, heww'n Ji dat denn ok so makt,</l>
            <l>As ik dat letzt heww anordniert?«</l>
            <l>»för tweimal, Herr, tau wenig wir't;</l>
            <l>Ick göt em dat mit einmal run.«</l>
            <l>»hei mag den Deuwel!« röppt uns' Brunn.</l>
            <l>De Oll, de treckt 'ne Buddel rut un seggt:</l>
            <l>»wat sall up tweimal denn so'n Bettel?«</l>
            <l>Un Brunn, de nimmt s' un lest den Zettel:</l>
            <l>»für Johann Voß, den Ochsenknecht«,</l>
            <l>Un steiht vör Wunnern stiw un stumm</l>
            <l>Un denkt, de Oll, de will em foppen,</l>
            <l>Un dreiht dat Glas, rückt an den Proppen:</l>
            <l>»wahrhaftig, ja! 's ist Colchicum!«</l>
            <l>Un 'n beten afwarts von den Ossen</l>
            <l>Steiht Dörwald dor mit Jehann Vossen.</l>
            <l>»wo, büst du all herut, min Sähn?</l>
            <l>Ick was all rup nah dinen Bähn.</l>
            <l>Büst du all wedder beter word'n?«</l>
            <l>»herr Dokter, ja! Sid gistern morg'n.</l>
            <l>De Medizin veracht ick nich;</l>
            <l>Twors wörgt sei mi ganz fürchterlich</l>
            <l>Un slog bi mi ok hellsehen dör,</l>
            <l>Un 'n hellsehen Grugel hadd'ck dorvör,</l>
            <l>Doch heww ick s' richtig runne sluckt.«</l>
            <l>»hest du de Buddel ut all brukt?«</l>
            <l>»ne, Herr, ne, dat wir woll nich mäglich!</l>
            <l>Ick nem min Deil ganz richtig däglich;</l>
            <l>Doch as ick mi dat äwerslag',</l>
            <l>Heww'ck woll noch naug up vierteihn Dag'.</l>
            <l>Hüt heww ick denn mal äwerschaten,</l>
            <l>Ich wull de Austköst nich verpassen«,</l>
            <l>Un ward sick an de Taschen faten,</l>
            <l>»doch süll dat mit mi warden slimmer,</l>
            <l>Ick drag sei ümmer mit mi rümmer.«</l>
            <l>»na, wis' doch mal!« – Hei treckt de Buddel rut;</l>
            <l>Herr Je, wo sach de Dokter ut,</l>
            <l>As hei dat Beist höll in de Hän'n!</l>
            <l>Hei ward dat dreihn, hei ward dat wenn'n,</l>
            <l>Hei schüddt de Buddel, schüddt den Kopp,</l>
            <l>Hei makt tauletzt den Proppen up,</l>
            <l>Hei rückt, hei lickt – wo spuckt hei ut!</l>
            <l>»pfui Deuwel!« seggt hei, »wat hett Brunn</l>
            <l>För Düwelstüg tausamen brut!</l>
            <l>Un dat, dat söpst du allens run?</l>
            <l>Dat is jo Kalk un Theriak</l>
            <l>Un Tobacksjauch un Salmiak.«</l>
            <l>»ja, Herr, dat heww ick all innamen,</l>
            <l>Un't is mi jo ok gaud bekamen.«</l>
          </lg>
          <lg rhyme="unknown" type="stanza">
            <l>Un Oß un Ossenknecht, de gahn.</l>
            <l>Un unse beiden Dokters stahn</l>
            <l>Un kiken sick enanner an,</l>
            <l>Un Dörwald lacht un fängt nu an:</l>
            <l>»na, du haddst bald wat angestift't,</l>
            <l>Du haddst mi minen Johann Vossen</l>
            <l>Bald mit din olles Jux vergift't!«</l>
            <l>»ja«, lacht ok Brunn, »un </l>
            <l>»na, woll'n nicht weiter davon reden«,</l>
            <l>Seggt Dörwald, »woll'n nich all un jeden</l>
            <l>Die Sache auf die Nase binden,</l>
            <l>Manch Dummkopf könnt ein Haar d'rin finden,</l>
            <l>Was weiß der Laie von Natur?</l>
            <l>Von ihrer Kraft</l>
            <l>Und Eigenschaft?</l>
            <l>Der heut'ge Fall lehrt wieder nur,</l>
            <l>Daß jede Kur</l>
            <l>Vergeblich ist, wenn die Natur</l>
            <l>Nicht hilfreich ihre Hand uns reicht.</l>
            <l>Weh jedem Arzt, der von der Spur</l>
            <l>Der helfenden Natur abweicht!</l>
            <l>Ihr Viehdoktoren habt es leicht:</l>
            <l>Es steckt in einer Viehnatur</l>
            <l>Zehntausendmal mehr von natürlicher Natur</l>
            <l>Als in der Menschenkreatur.«</l>
            <l>»na«, lacht denn Brunn, »lat dat man wesen!</l>
            <l>Ick heww dor ok mal wat von lesen.</l>
            <l>In'n ganzen gew ick di ok recht –</l>
            <l>Doch hett en Oß ok eine forsch Natur,</l>
            <l>Sei langt nich an so'n Ossenknecht.«</l>
          </lg>
        </lg>
      </div>
    </body>
  </text>
</TEI>
