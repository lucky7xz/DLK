<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: »ick lid dat nich, Gevadder Dreier«,</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">102</measure>
        <measure type="verses_per_stanza">1-51 2-51</measure>
        <measure type="syllables">912</measure>
        <measure type="tokens">662</measure>
        <measure type="characters">3648</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: »ick lid dat nich, Gevadder Dreier«,</head>
          <lg rhyme="unknown" type="stanza">
            <l>»ick lid dat nich, Gevadder Dreier«,</l>
            <l>Seggt de Stadtspreker Snider Meier,</l>
            <l>»wenn hüt de Burgemeister Lisch</l>
            <l>Will wedder pachten unse Bullenwisch;</l>
            <l>Ick slag ganz patzig vör em up den Disch,</l>
            <l>Dat geiht jo rein ut Rand un Band!</l>
            <l>Fiw Daler – un dat man Courant?«</l>
            <l>Sei güngen taum Termin.</l>
            <l>Hir stunn de Herr Burmeister Lisch,</l>
            <l>As wir de Bullenwisch all sin,</l>
            <l>Ganz ruhig achter'n gräunen Disch,</l>
            <l>Set't sick de Brill up sine Näsen,</l>
            <l>Üm de Bedingung af tau lesen.</l>
            <l>Dunn sprak hei so: »Min leiwen Frün'n,</l>
            <l>Ick dauh binah 'ne wohre Sün'n</l>
            <l>An Fru un Kind, wenn ick up't Frisch</l>
            <l>Vör't negste Johr mi pacht de Bullenwisch.</l>
            <l>Fiw Daler! För so'n sures Fauder!</l>
            <l>Fiw Daler! – Ja, un wir't min liwlich Brauder,</l>
            <l>Un wir't uns' Herrgott sülwst in'n Hewen,</l>
            <l>Ick künn nich mihr för so 'ne Wisch em gewen.</l>
            <l>Indessen as Burmeister von de Stadt</l>
            <l>Will ick up't Frisch en Hart mi faten</l>
            <l>Un will mi hüt nich lumpen laten,</l>
            <l>Ick will de Wisch mi wedder meiden</l>
            <l>Un will fiw Daler wedder beiden.</l>
            <l>Also – fiw Daler beid' ick an!</l>
            <l>Fiw Daler! – Wer bütt wider?«</l>
            <l>»un noch acht Gröschen«, säd de Snider.</l>
            <l>De Herr Burmeister denkt, hei hett sick man verhürt;</l>
            <l>Ganz argerlich, dat ein em stürt,</l>
            <l>Schriggt hei noch drister as vörher:</l>
            <l>»fünf Taler! sag ich. Wer gibt mehr?«</l>
            <l>Un süh! de zackermentsche Snider</l>
            <l>Bütt noch mit sößteihn Gröschen wider.</l>
            <l>De Herr Burmeister richt't sick hoch in En'n,</l>
            <l>Leggt äwer sine Ogen beide Hän'n,</l>
            <l>Dormit hei beter kiken künn,</l>
            <l>Un kickt dorhen, wo unse Snider stünn.</l>
            <l>Den Snider bewt dat Hart in sinen Liw,</l>
            <l>De Herr Burmeister bütt noch mal sin »fiw«,</l>
            <l>Gevadder Dreier stött den Snider an:</l>
            <l>»lat di nich lumpen, Vaddermann!«</l>
            <l>»söß Daler«, röppt de Snider, »gew' ick Meid'!«</l>
            <l>Doch uns' Burmeister, rasch entslaten,</l>
            <l>Will sick de Wisch nich nehmen laten:</l>
            <l>»wat is denn dat för 'n dämliches Gebeid'? –</l>
            <l>Fiw Daler! – Wat sall dat bedüden?</l>
            <l>Taum irsten, annern un taum drüdden!«</l>
            <l>Bautz! sleit hei up den Disch:</l>
            <l>»min is de Bullenwisch!«</l>
          </lg>
          <lg rhyme="unknown" type="stanza">
            <l>»ick lid dat nich, Gevadder Dreier«,</l>
            <l>Seggt de Stadtspreker Snider Meier,</l>
            <l>»wenn hüt de Burgemeister Lisch</l>
            <l>Will wedder pachten unse Bullenwisch;</l>
            <l>Ick slag ganz patzig vör em up den Disch,</l>
            <l>Dat geiht jo rein ut Rand un Band!</l>
            <l>Fiw Daler – un dat man Courant?«</l>
            <l>Sei güngen taum Termin.</l>
            <l>Hir stunn de Herr Burmeister Lisch,</l>
            <l>As wir de Bullenwisch all sin,</l>
            <l>Ganz ruhig achter'n gräunen Disch,</l>
            <l>Set't sick de Brill up sine Näsen,</l>
            <l>Üm de Bedingung af tau lesen.</l>
            <l>Dunn sprak hei so: »Min leiwen Frün'n,</l>
            <l>Ick dauh binah 'ne wohre Sün'n</l>
            <l>An Fru un Kind, wenn ick up't Frisch</l>
            <l>Vör't negste Johr mi pacht de Bullenwisch.</l>
            <l>Fiw Daler! För so'n sures Fauder!</l>
            <l>Fiw Daler! – Ja, un wir't min liwlich Brauder,</l>
            <l>Un wir't uns' Herrgott sülwst in'n Hewen,</l>
            <l>Ick künn nich mihr för so 'ne Wisch em gewen.</l>
            <l>Indessen as Burmeister von de Stadt</l>
            <l>Will ick up't Frisch en Hart mi faten</l>
            <l>Un will mi hüt nich lumpen laten,</l>
            <l>Ick will de Wisch mi wedder meiden</l>
            <l>Un will fiw Daler wedder beiden.</l>
            <l>Also – fiw Daler beid' ick an!</l>
            <l>Fiw Daler! – Wer bütt wider?«</l>
            <l>»un noch acht Gröschen«, säd de Snider.</l>
            <l>De Herr Burmeister denkt, hei hett sick man verhürt;</l>
            <l>Ganz argerlich, dat ein em stürt,</l>
            <l>Schriggt hei noch drister as vörher:</l>
            <l>»fünf Taler! sag ich. Wer gibt mehr?«</l>
            <l>Un süh! de zackermentsche Snider</l>
            <l>Bütt noch mit sößteihn Gröschen wider.</l>
            <l>De Herr Burmeister richt't sick hoch in En'n,</l>
            <l>Leggt äwer sine Ogen beide Hän'n,</l>
            <l>Dormit hei beter kiken künn,</l>
            <l>Un kickt dorhen, wo unse Snider stünn.</l>
            <l>Den Snider bewt dat Hart in sinen Liw,</l>
            <l>De Herr Burmeister bütt noch mal sin »fiw«,</l>
            <l>Gevadder Dreier stött den Snider an:</l>
            <l>»lat di nich lumpen, Vaddermann!«</l>
            <l>»söß Daler«, röppt de Snider, »gew' ick Meid'!«</l>
            <l>Doch uns' Burmeister, rasch entslaten,</l>
            <l>Will sick de Wisch nich nehmen laten:</l>
            <l>»wat is denn dat för 'n dämliches Gebeid'? –</l>
            <l>Fiw Daler! – Wat sall dat bedüden?</l>
            <l>Taum irsten, annern un taum drüdden!«</l>
            <l>Bautz! sleit hei up den Disch:</l>
            <l>»min is de Bullenwisch!«</l>
          </lg>
        </lg>
      </div>
    </body>
  </text>
</TEI>
