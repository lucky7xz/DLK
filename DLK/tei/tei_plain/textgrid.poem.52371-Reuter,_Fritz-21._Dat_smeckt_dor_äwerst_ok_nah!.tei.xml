<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">21. Dat smeckt dor äwerst ok nah!</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">120</measure>
        <measure type="verses_per_stanza">1-60 2-60</measure>
        <measure type="syllables">1008</measure>
        <measure type="tokens">788</measure>
        <measure type="characters">4076</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>21. Dat smeckt dor äwerst ok nah!</head>
          <lg rhyme="unknown" type="stanza">
            <l>De Paster Säger tau Salaten,</l>
            <l>De müßt sin Holt mal führen laten.</l>
            <l>De Burknecht hadden't süs em führt,</l>
            <l>Un hadden s't ran, kreg jedwerein</l>
            <l>En Sluck un Botterbrod, as sick dat hürt.</l>
            <l>Na, einmal äwer müßt dat scheihn,</l>
            <l>Dat einer von de Knechts würd krank,</l>
            <l>Un Vadder, de müßt sülwst mit mang,</l>
            <l>Oll Brand müßt mit tau Holt karjolen.</l>
            <l>»na«, denkt de Paster, »wenn er selber fährt,</l>
            <l>Dann muß ich wohl was Bessers holen;</l>
            <l>So'n Bauer hat en guten Ranzen,</l>
            <l>Wo tüchtig was hinein gehört.«</l>
            <l>Un em föllt in, dat hei en ganzen</l>
            <l>Limburger Käs' in'n Keller hett;</l>
            <l>De würd nu vör den Buren set't,</l>
            <l>Un Botter, Brod und Sluck dortau.</l>
            <l>De Bur, de ett in gaude Rauh</l>
            <l>Un nimmt en Drüddel von den Kes'.</l>
            <l>»na, Herr Pastur, so'n Kes' as des',</l>
            <l>So masig un dorbi so fett,</l>
            <l>Dat is, as wenn ein Botter ett;</l>
            <l>Un'n würkliches Vergnäugen is't!«</l>
            <l>De Paster fröggt, ob hei ok wüßt,</l>
            <l>Dat dat </l>
            <l>»ja«, seggt oll Brand, »dor et ick em ok vör.«</l>
            <l>Un deilt sick dat, wat vör em stünn,</l>
            <l>Noch richtig in twei Drüddel in</l>
            <l>Un führt dat ein sick tau Gemäud.</l>
            <l>»ja«, seggt hei, »as en Nätkarn säut!</l>
            <l>So'n Kes', den et ick gor tau girn!«</l>
            <l>De Paster kickt so langs de Näs' –</l>
            <l>Zwei Drittel von dem schönen Käs'!</l>
            <l>Un fängt verluren an, so ganz von firn,</l>
            <l>Dat't man ganz lege Tiden wir'n,</l>
            <l>Hei wüßt nich in un ut tau kamen,</l>
            <l>Sin Weiten, de leg alltausamen,</l>
            <l>Den Klewer würd'n de Müs' vertehren,</l>
            <l>De ein von sine beiden Mähren,</l>
            <l>De müßt sick letzt in'n Dik versöpen;</l>
            <l>Na, Botter müßt hei sülwen köpen,</l>
            <l>Twei von sin Sägen hadden't Für,</l>
            <l>Un all sin Kurn hadd Brand un Rost,</l>
            <l>Un allens würd so gruglich dür.</l>
            <l>»denn, denk Er mal, der Käse da</l>
            <l>Hat sechzehn Schilling mich gekost't.«</l>
            <l>»ick glöw't«, seggt Brand, »Herr Paster, ja!</l>
            <l>Indessen smeckt hei dor ok nah«,</l>
            <l>Besinnt sick keinen Ogenblick</l>
            <l>Un langt sick noch dat letzte Stück</l>
            <l>Nah'n Teller rup. – De Paster, ganz verdutzt,</l>
            <l>De steiht un kickt den Buren an,</l>
            <l>Wo hei den ganzen Kes' verputzt.</l>
            <l>»mein Gott, mein lieber Brand, wie kann</l>
            <l>Er mir den ganzen Käs' auffressen?«</l>
            <l>»je, segg'n S' dat blot man mal! Indessen</l>
            <l>Man keine Ümstän'n, Herr Pastur!</l>
            <l>Ne, bliwen S' hir! Ne, gahn S' nich rut!</l>
            <l>Ick heww dor naug an«, seggt de Bur,</l>
            <l>»un kam dor justement mit ut.«</l>
          </lg>
          <lg rhyme="unknown" type="stanza">
            <l>De Paster Säger tau Salaten,</l>
            <l>De müßt sin Holt mal führen laten.</l>
            <l>De Burknecht hadden't süs em führt,</l>
            <l>Un hadden s't ran, kreg jedwerein</l>
            <l>En Sluck un Botterbrod, as sick dat hürt.</l>
            <l>Na, einmal äwer müßt dat scheihn,</l>
            <l>Dat einer von de Knechts würd krank,</l>
            <l>Un Vadder, de müßt sülwst mit mang,</l>
            <l>Oll Brand müßt mit tau Holt karjolen.</l>
            <l>»na«, denkt de Paster, »wenn er selber fährt,</l>
            <l>Dann muß ich wohl was Bessers holen;</l>
            <l>So'n Bauer hat en guten Ranzen,</l>
            <l>Wo tüchtig was hinein gehört.«</l>
            <l>Un em föllt in, dat hei en ganzen</l>
            <l>Limburger Käs' in'n Keller hett;</l>
            <l>De würd nu vör den Buren set't,</l>
            <l>Un Botter, Brod und Sluck dortau.</l>
            <l>De Bur, de ett in gaude Rauh</l>
            <l>Un nimmt en Drüddel von den Kes'.</l>
            <l>»na, Herr Pastur, so'n Kes' as des',</l>
            <l>So masig un dorbi so fett,</l>
            <l>Dat is, as wenn ein Botter ett;</l>
            <l>Un'n würkliches Vergnäugen is't!«</l>
            <l>De Paster fröggt, ob hei ok wüßt,</l>
            <l>Dat dat </l>
            <l>»ja«, seggt oll Brand, »dor et ick em ok vör.«</l>
            <l>Un deilt sick dat, wat vör em stünn,</l>
            <l>Noch richtig in twei Drüddel in</l>
            <l>Un führt dat ein sick tau Gemäud.</l>
            <l>»ja«, seggt hei, »as en Nätkarn säut!</l>
            <l>So'n Kes', den et ick gor tau girn!«</l>
            <l>De Paster kickt so langs de Näs' –</l>
            <l>Zwei Drittel von dem schönen Käs'!</l>
            <l>Un fängt verluren an, so ganz von firn,</l>
            <l>Dat't man ganz lege Tiden wir'n,</l>
            <l>Hei wüßt nich in un ut tau kamen,</l>
            <l>Sin Weiten, de leg alltausamen,</l>
            <l>Den Klewer würd'n de Müs' vertehren,</l>
            <l>De ein von sine beiden Mähren,</l>
            <l>De müßt sick letzt in'n Dik versöpen;</l>
            <l>Na, Botter müßt hei sülwen köpen,</l>
            <l>Twei von sin Sägen hadden't Für,</l>
            <l>Un all sin Kurn hadd Brand un Rost,</l>
            <l>Un allens würd so gruglich dür.</l>
            <l>»denn, denk Er mal, der Käse da</l>
            <l>Hat sechzehn Schilling mich gekost't.«</l>
            <l>»ick glöw't«, seggt Brand, »Herr Paster, ja!</l>
            <l>Indessen smeckt hei dor ok nah«,</l>
            <l>Besinnt sick keinen Ogenblick</l>
            <l>Un langt sick noch dat letzte Stück</l>
            <l>Nah'n Teller rup. – De Paster, ganz verdutzt,</l>
            <l>De steiht un kickt den Buren an,</l>
            <l>Wo hei den ganzen Kes' verputzt.</l>
            <l>»mein Gott, mein lieber Brand, wie kann</l>
            <l>Er mir den ganzen Käs' auffressen?«</l>
            <l>»je, segg'n S' dat blot man mal! Indessen</l>
            <l>Man keine Ümstän'n, Herr Pastur!</l>
            <l>Ne, bliwen S' hir! Ne, gahn S' nich rut!</l>
            <l>Ick heww dor naug an«, seggt de Bur,</l>
            <l>»un kam dor justement mit ut.«</l>
          </lg>
        </lg>
      </div>
    </body>
  </text>
</TEI>
