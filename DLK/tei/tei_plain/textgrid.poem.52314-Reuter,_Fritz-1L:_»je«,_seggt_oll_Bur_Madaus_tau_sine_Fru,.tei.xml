<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: »je«, seggt oll Bur Madaus tau sine Fru,</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">10</measure>
        <measure type="verses">156</measure>
        <measure type="verses_per_stanza">1-9 2-15 3-20 4-20 5-14 6-9 7-15 8-20 9-20 10-14</measure>
        <measure type="syllables">1388</measure>
        <measure type="tokens">1138</measure>
        <measure type="characters">5704</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: »je«, seggt oll Bur Madaus tau sine Fru,</head>
          <lg rhyme="unknown" type="stanza">
            <l>»je«, seggt oll Bur Madaus tau sine Fru,</l>
            <l>»je, Mutter, segg, wat meinst denn du?</l>
            <l>Will'n wi dat Kalw uns noch ansetten?</l>
            <l>Süs will ick't nah de Stadt rin ledden.«</l>
            <l>»ih, ledd't man hen. 't is einerlei,</l>
            <l>Wi heww'n jo noch de annern drei,</l>
            <l>Wat säl'n wi ok mit all dat Veih.«</l>
            <l>Madaus nimmt nu sin Kalw in'n Strang</l>
            <l>Un ledd't de Strat nah Rostock lang.</l>
          </lg>
          <lg rhyme="unknown" type="stanza">
            <l>Bi'n Steindur stunn en Hümpel von Studenten,</l>
            <l>Un de sünd, as jug dat bekannt,</l>
            <l>In ehren Kopp vull allerhand</l>
            <l>Verfluchte Faxen un vull Fis'matenten.</l>
            <l>»hürt!« seggt von ehr denn nu de ein –</l>
            <l>Hei hadd 'ne krumme Näs' un lange Bein,</l>
            <l>Mit Vadernamen heit hei Rein .... –,</l>
            <l>As hei den Buren ranne kamen süht,</l>
            <l>»nu stellt jug all en beten wid</l>
            <l>Hir utenein un makt genau,</l>
            <l>So as ick jug dat heiten dauh.«</l>
            <l>Hei seggt dat Volk denn nu Bescheid,</l>
            <l>Un jeder Hasenfaut, de deiht</l>
            <l>Nu richtig ok, wat em is heiten word'n.</l>
            <l>Un mit sin Kalw ledd't ranne nu Madaus!</l>
          </lg>
          <lg rhyme="unknown" type="stanza">
            <l>»na, Olling, na, wo geih't?« seggt uns' Student, »gu'n Morr'n!</l>
            <l>Wat will Hei heww'n för Sin Gaus?«</l>
            <l>»wo so? 'ne Gaus? – Kann Hei nich seihn?</l>
            <l>Dat is en Kalw, so as ick mein.«</l>
            <l>De Bur, de ledd't nu sine Strat herun.</l>
            <l>Kum was hei in dat Dur, dor stunn</l>
            <l>Denn ok all grad so'n Slüngel wedder,</l>
            <l>De dwäterte dor up un nedder.</l>
            <l>»na, Olling, will Hei nich Sin Gaus verköpen?«</l>
            <l>»wat? Ok 'ne Gaus? – Kann Hei nich seihn?</l>
            <l>Sall ick de Ogen Em upknöpen?</l>
            <l>Dat is en Kalw, hett sin vier Bein,</l>
            <l>Un achter hett't en langen Start,</l>
            <l>Un wenn't dat Mul updeiht, denn blart't.«</l>
            <l>De Oll, de ledd't nu förfötsch in de Stadt,</l>
            <l>Doch hett hei sin Bedenken hatt;</l>
            <l>Hei kek sick af un an eins äw're Schuller</l>
            <l>Nah sin oll Kalw üm, grad as wull'e</l>
            <l>Sick äwertügen, ob't en Kalw ok wir.</l>
            <l>Ja, 't was en Kalw. Wat wull de Kirl denn mihr?</l>
          </lg>
          <lg rhyme="unknown" type="stanza">
            <l>As hei nu ledd't de Steinstrat sacht hendalen,</l>
            <l>Dunn müßt de Düwel einen drüdden halen,</l>
            <l>De ward sick vör den Buren stellen</l>
            <l>Un fröggt: »Wat sall de Gaus denn gellen?«</l>
            <l>»gott's Dunnerwetter!« seggt de Bur,</l>
            <l>»hir in de Strat un ok all vör den Dur</l>
            <l>Dauhn sei dat Kalw för Gaus mi schellen.</l>
            <l>Kannst du nich kiken, grote Dalf?</l>
            <l>Dat is kein Gaus, dat is en Kalw.«</l>
            <l>Hei ward nu doch sihr ungewiß,</l>
            <l>Ob't würklich ok en Kalw woll is</l>
            <l>Un ob hei sick ok irren kann.</l>
            <l>Hei dreiht sick üm un kickt't sick an.</l>
            <l>»ne!« seggt hei, un kratzt sick in't Hor,</l>
            <l>»dat is en richtig Kalw förwahr!</l>
            <l>'ne Gaus hett Federn un twei Bein,</l>
            <l>De Kirls, de känen blot nich seihn</l>
            <l>Un sünd nich recht up ehren Schick.</l>
            <l>Wer leddt denn Gäus' ok an en Strick?</l>
            <l>Dat Stück, dat wir denn doch tau stark.«</l>
          </lg>
          <lg rhyme="unknown" type="stanza">
            <l>Na, hei kümmt nah den nigen Mark,</l>
            <l>Un as hei dor nu will heruppe bögen,</l>
            <l>Dunn warden noch en por dor rümmerströpen,</l>
            <l>De kemen nah em ran un frögen:</l>
            <l>»na, Olling, willst din Gaus verköpen?</l>
            <l>Wi will'n di sößteihn Gröschen gewen.«</l>
            <l>»na, dit is doch!« röppt Bur Madaus,</l>
            <l>»so wat is mi noch nie passiert in minen Leben!</l>
            <l>Irst was't en Kalw, nu is't 'ne Gaus!</l>
            <l>Nu is't 'ne Gaus, irst was't en Kalw!</l>
            <l>Heww ick denn minen Klauk man halw?</l>
            <l>Dat was en richtig Kalw hüt morg'n. –</l>
            <l>Un is dat denn 'ne Gaus nu word'n,</l>
            <l>Denn ward't as Gaus nu ok verköfft!«</l>
          </lg>
          <lg rhyme="unknown" type="stanza">
            <l>»je«, seggt oll Bur Madaus tau sine Fru,</l>
            <l>»je, Mutter, segg, wat meinst denn du?</l>
            <l>Will'n wi dat Kalw uns noch ansetten?</l>
            <l>Süs will ick't nah de Stadt rin ledden.«</l>
            <l>»ih, ledd't man hen. 't is einerlei,</l>
            <l>Wi heww'n jo noch de annern drei,</l>
            <l>Wat säl'n wi ok mit all dat Veih.«</l>
            <l>Madaus nimmt nu sin Kalw in'n Strang</l>
            <l>Un ledd't de Strat nah Rostock lang.</l>
          </lg>
          <lg rhyme="unknown" type="stanza">
            <l>Bi'n Steindur stunn en Hümpel von Studenten,</l>
            <l>Un de sünd, as jug dat bekannt,</l>
            <l>In ehren Kopp vull allerhand</l>
            <l>Verfluchte Faxen un vull Fis'matenten.</l>
            <l>»hürt!« seggt von ehr denn nu de ein –</l>
            <l>Hei hadd 'ne krumme Näs' un lange Bein,</l>
            <l>Mit Vadernamen heit hei Rein .... –,</l>
            <l>As hei den Buren ranne kamen süht,</l>
            <l>»nu stellt jug all en beten wid</l>
            <l>Hir utenein un makt genau,</l>
            <l>So as ick jug dat heiten dauh.«</l>
            <l>Hei seggt dat Volk denn nu Bescheid,</l>
            <l>Un jeder Hasenfaut, de deiht</l>
            <l>Nu richtig ok, wat em is heiten word'n.</l>
            <l>Un mit sin Kalw ledd't ranne nu Madaus!</l>
          </lg>
          <lg rhyme="unknown" type="stanza">
            <l>»na, Olling, na, wo geih't?« seggt uns' Student, »gu'n Morr'n!</l>
            <l>Wat will Hei heww'n för Sin Gaus?«</l>
            <l>»wo so? 'ne Gaus? – Kann Hei nich seihn?</l>
            <l>Dat is en Kalw, so as ick mein.«</l>
            <l>De Bur, de ledd't nu sine Strat herun.</l>
            <l>Kum was hei in dat Dur, dor stunn</l>
            <l>Denn ok all grad so'n Slüngel wedder,</l>
            <l>De dwäterte dor up un nedder.</l>
            <l>»na, Olling, will Hei nich Sin Gaus verköpen?«</l>
            <l>»wat? Ok 'ne Gaus? – Kann Hei nich seihn?</l>
            <l>Sall ick de Ogen Em upknöpen?</l>
            <l>Dat is en Kalw, hett sin vier Bein,</l>
            <l>Un achter hett't en langen Start,</l>
            <l>Un wenn't dat Mul updeiht, denn blart't.«</l>
            <l>De Oll, de ledd't nu förfötsch in de Stadt,</l>
            <l>Doch hett hei sin Bedenken hatt;</l>
            <l>Hei kek sick af un an eins äw're Schuller</l>
            <l>Nah sin oll Kalw üm, grad as wull'e</l>
            <l>Sick äwertügen, ob't en Kalw ok wir.</l>
            <l>Ja, 't was en Kalw. Wat wull de Kirl denn mihr?</l>
          </lg>
          <lg rhyme="unknown" type="stanza">
            <l>As hei nu ledd't de Steinstrat sacht hendalen,</l>
            <l>Dunn müßt de Düwel einen drüdden halen,</l>
            <l>De ward sick vör den Buren stellen</l>
            <l>Un fröggt: »Wat sall de Gaus denn gellen?«</l>
            <l>»gott's Dunnerwetter!« seggt de Bur,</l>
            <l>»hir in de Strat un ok all vör den Dur</l>
            <l>Dauhn sei dat Kalw för Gaus mi schellen.</l>
            <l>Kannst du nich kiken, grote Dalf?</l>
            <l>Dat is kein Gaus, dat is en Kalw.«</l>
            <l>Hei ward nu doch sihr ungewiß,</l>
            <l>Ob't würklich ok en Kalw woll is</l>
            <l>Un ob hei sick ok irren kann.</l>
            <l>Hei dreiht sick üm un kickt't sick an.</l>
            <l>»ne!« seggt hei, un kratzt sick in't Hor,</l>
            <l>»dat is en richtig Kalw förwahr!</l>
            <l>'ne Gaus hett Federn un twei Bein,</l>
            <l>De Kirls, de känen blot nich seihn</l>
            <l>Un sünd nich recht up ehren Schick.</l>
            <l>Wer leddt denn Gäus' ok an en Strick?</l>
            <l>Dat Stück, dat wir denn doch tau stark.«</l>
          </lg>
          <lg rhyme="unknown" type="stanza">
            <l>Na, hei kümmt nah den nigen Mark,</l>
            <l>Un as hei dor nu will heruppe bögen,</l>
            <l>Dunn warden noch en por dor rümmerströpen,</l>
            <l>De kemen nah em ran un frögen:</l>
            <l>»na, Olling, willst din Gaus verköpen?</l>
            <l>Wi will'n di sößteihn Gröschen gewen.«</l>
            <l>»na, dit is doch!« röppt Bur Madaus,</l>
            <l>»so wat is mi noch nie passiert in minen Leben!</l>
            <l>Irst was't en Kalw, nu is't 'ne Gaus!</l>
            <l>Nu is't 'ne Gaus, irst was't en Kalw!</l>
            <l>Heww ick denn minen Klauk man halw?</l>
            <l>Dat was en richtig Kalw hüt morg'n. –</l>
            <l>Un is dat denn 'ne Gaus nu word'n,</l>
            <l>Denn ward't as Gaus nu ok verköfft!«</l>
          </lg>
        </lg>
      </div>
    </body>
  </text>
</TEI>
