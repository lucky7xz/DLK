<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Rägenwäder</title>
        <author>
          <persName>
            <surname>Brinckman</surname>
            <forename>John</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">362</measure>
        <measure type="verses_per_stanza">1-181 2-181</measure>
        <measure type="syllables">3834</measure>
        <measure type="tokens">3010</measure>
        <measure type="characters">15306</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Rägenwäder</head>
          <lg rhyme="unknown" type="stanza">
            <l>Nich wohr – dat's ok gor to verdreetlich, is't nich?</l>
            <l>Vörut för allens, wat 'ne Wirtschaft hett,</l>
            <l>de nu drög Wäder grad so nödig brukt</l>
            <l>as Wind 'ne Mœhl un as een Schipp dat Water –</l>
            <l>wenn sacht un flink denn Drupp an Druppen dalföllt,</l>
            <l>so dicht tohop, as wir'n s' in Garwen bunnen.</l>
            <l>Swart is de Lucht, un dat's een mächtig Schur,</l>
            <l>wat een mit Fog Landrägen heeten dörft;</l>
            <l>dat höllt dree Dag' un Nacht in eenschen an,</l>
            <l>de Kurrpitsch in de Buddel rönnt as dull,</l>
            <l>de Pogg in't Glas de will abslut nich stigen,</l>
            <l>un't oll dumm Wäderglas dat föllt noch ümmer –</l>
            <l>nich wohr, dat's ok gor to verdreetlich, is't nich?</l>
            <l>Vörut för allens, wat sonn Wirtschaft hett.</l>
            <l>Een'n Ogenblick lett sacht de Sünn sick sehn,</l>
            <l>man witt un matt süht s' ut as Melk, de kest is,</l>
            <l>as wir s' elennig krank un hadd't koll Feewer,</l>
            <l>ründ ümmen Kopp 'n Kimmeldok sick ümdan</l>
            <l>un leg dor baben in'n tweesleprig Bedd</l>
            <l>un hadd sick dor bet œwer'n Hals inwickelt</l>
            <l>un mücht vun nicks un heel un gor nicks weeten.</l>
            <l>Denn eens denn rögt sick baben dor de Dak</l>
            <l>un rullt sick rüm un dreigt un warwelt sick,</l>
            <l>as ob de krank Sünn sick eens rümmer smet,</l>
            <l>dat mit de Hitt kreg un wull blot sick stangeln.</l>
            <l>Dat is de Wind, de wull woll, man he kann nich,</l>
            <l>de kümmt so swack noch ümmer ut Südwest:</l>
            <l>wenn he mal tostött, is dat grad, as wenn</l>
            <l>sonn lütten Jung in sonn Sößschäpelssack,</l>
            <l>den s' œwer't Sleet in't Backhus uphängt heww'</l>
            <l>un Moder waschen let, herin eens pust't.</l>
            <l>Een kann nich sehn een Vittel Wägs vor sick,</l>
            <l>un wenn een middags baben uppen Barg,</l>
            <l>ründüm fri Rüm un apen Feld, ok stünn.</l>
            <l>De Hoff, dat Dörp, de Landstrat is een Pütt,</l>
            <l>de Wischen bi de Mœhl sünd all all blank,</l>
            <l>bet an ehr Burd de Grabens all all vull</l>
            <l>un kœn'n so flink dat Water furt nich schaffen,</l>
            <l>as dat vun baben kümmt. Nee, 't is to trurig!</l>
            <l>Dor is so väl to don, dat Enn is weg,</l>
            <l>dat Für brennt een'n hell up all teihn Nagels,</l>
            <l>un sülst't Meßführen dat will nu nich mihr.</l>
            <l>Twee Föder stäken fast all in'n Lehm</l>
            <l>bi'n Botterbarg, wu de Wennacker liggt;</l>
            <l>de Pir de damp' un sehn so blanking ut,</l>
            <l>as wiren s' heel un gor mit Tran afräwen;</l>
            <l>de Knechts de heww' ehr Fodersäck ümdan</l>
            <l>sick üm ehr Schullern, 't Water leckt un drüppelt</l>
            <l>vun'n Hot ehr as 'ne Rönn, un de oll Swäp</l>
            <l>sülst will nich klappen mihr.</l>
            <l>Kik eens! Dor hoppt</l>
            <l>de dick Karlin de Dämm längs bi dat Vehhus;</l>
            <l>ehr Schört hett s' œwer'n Kopp nam'n un ehr Röck</l>
            <l>bet an de Kneekähl hochup bunnen; kik eens!</l>
            <l>Wu se dor henpatscht mit ehr scheewen Been</l>
            <l>in de langschächtig Kirlssmerstäwel, kik!,</l>
            <l>de för ehr drallen Waden väl to knapp sünd;</l>
            <l>de knipen ehr, man se hett noch mihr Knipen:</l>
            <l>de Rotten sünd dor achter in de Gat,</l>
            <l>dicht bi de Backaw un den Aantenpohl,</l>
            <l>un heww' sick de dree besten Gössels stahlen,</l>
            <l>un Gant un Gos de schrigen as verrückt.</l>
            <l>Wat ward Schultmoder seggen, wenn se't markt!</l>
            <l>De steiht de Kopp sit gistern so nich recht;</l>
            <l>se hett nah Fik all mit de Füllkell slahn</l>
            <l>un Dürten mit ehr höltern Slarp all smäten,</l>
            <l>se schellt un schimpt un smitt so mit de Dören,</l>
            <l>de Schostein rokt, un Vader knurrt so väl,</l>
            <l>un den is ok nicks, gor nicks recht to maken.</l>
            <l>De sinnt so väl un snackt in sick herin,</l>
            <l>un kann doch keen Minsch för dat Wäder för nich!</l>
            <l>Na nu, vun Vader will wi man nicks seggen,</l>
            <l>de hett sin'n Kopp so vull, dat de em düst;</l>
            <l>dat's in de Aust jo, un de Weit dotrip,</l>
            <l>de Arwten de ligg' all noch up ehr Swad –</l>
            <l>wat de nu woll all kint un utpahlt sünd!</l>
            <l>Een mag dor nicks mihr hüren vun un weeten.</l>
            <l>Dat bäten Timthee dat is ok noch buten,</l>
            <l>de Vörmahd dor was ok nich recht wat wussen,</l>
            <l>de Wull wir œwer Johr dree Daler ringer,</l>
            <l>un de Avkat hett een Kaptal em künnigt –</l>
            <l>dat schall un möt he to Antoni schaffen,</l>
            <l>dat kost't nu ok all wedder ni Negozen!</l>
            <l>Un liggt sonn ganze Last up een Poor Schullern,</l>
            <l>denn kriggt een sacht dat mit sonn Ungedur,</l>
            <l>denn ward een sacht'n bäten kettelhoorig,</l>
            <l>ick glöw, denn künn bi mennigeen'n dat vörkam'n,</l>
            <l>de't süs ok grad nich mit'n Düwel höllt –</l>
            <l>wenn dat denn grad so drapen müß un künn sick,</l>
            <l>wat de leew Gott em uppe Strat begegent</l>
            <l>un noch so orig ok de Tit em böd –,</l>
            <l>he bet't Schöndank drist manke Tähn intwei,</l>
            <l>kreg't ok de Paster achterher to weeten</l>
            <l>un nehm em dorför snurrig in de Bicht.</l>
            <l>Ji weet' jo, wu dat Nahwer Bullern güng,</l>
            <l>oll Krischan Buller – je, dunn läw he noch! –</l>
            <l>den ollen Buller meen'ck vun Höhen-Hagen –,</l>
            <l>de hadd'n gor to schönen Rappslag buten,</l>
            <l>'ne wohre Pracht un Staat was't antosehn,</l>
            <l>de stünn so dicht, künn Has' un Windhund drägen,</l>
            <l>un Mad un Emer hadd em nicks nich dan.</l>
            <l>För dusend Daler slög he em nich weg,</l>
            <l>man blot dat een, he hadd em nich versäkert –</l>
            <l>wat schüll he ok! Sin Geld so weg to smiten!</l>
            <l>Sit dörtig Johr was dor keen Hagel west,</l>
            <l>de See de let keen'n Hagel nich herœwer,</l>
            <l>dat ded he nich, oll Buller was dor säker,</l>
            <l>dat müß he bäter weeten, dor slög em</l>
            <l>keen Ader nah, un sonn oll Premi, wen</l>
            <l>mag dor girn ran, wenn dat nich nödig deit.</l>
            <l>Dunn eens nah Disch – de Rapp de was meist rip –</l>
            <l>hadd Krischan Buller in sin'n Armstohl lägen,</l>
            <l>lurt uppe Müs' dor'n bäten, as he't nennt,</l>
            <l>de Been lang utstreckt vör sick up'n Schämel,</l>
            <l>sin Fru ehr siden Halsdok œwer'n Kopp –</l>
            <l>denn dat was swol, un de oll Fleegen stöken –</l>
            <l>un drömt, wat Brockelmann dree Daler sößteihn</l>
            <l>em böd för'n lütten Schäpel Rostocksch Mat</l>
            <l>un, wenn teihn Last dat würr, denn een mit anner</l>
            <l>dreedusend un dreehunnert dörtig Daler.</l>
            <l>Un dorbi sagt he as 'ne duwwelt Brettsag,</l>
            <l>de vör dree Pir un'n böken Kammrad geiht;</l>
            <l>un dorto snöw un pust' he mankedörch,</l>
            <l>as hadd he in Rapswater œwernam' sick,</l>
            <l>blot man vun wägen den kaptalen Bott</l>
            <l>un toväl Nägenogen dorto gäten. –</l>
            <l>Dunn rullt dat los up eens. As wenn sonn Schostein</l>
            <l>vun baben vun den bœwelst Bœhn dal instört't,</l>
            <l>so ballert dat, so rastert dat un gnastert.</l>
            <l>Up Sprüng oll Buller, rew sick mit de Düm</l>
            <l>sin beiden Ogen klor un kek ut't Finster.</l>
            <l>Weg was de Drom! Dor stünn dat pickenswart,</l>
            <l>dor günt den See, un steg un steg un swüll,</l>
            <l>as wull un müß dat œwer'n See eens rœwer,</l>
            <l>grad up den Rappslag los. – Oll Buller rut,</l>
            <l>sin 'n nigen Hot sett't in de Fohrt he up,</l>
            <l>de hüng vun Sünndag her noch an den Riegel,</l>
            <l>un langt sin'n Handstock her sick ute Eck –</l>
            <l>ahn den ded buten he dat nie un nie nich.</l>
            <l>Hen löp he nah sin'n Rapp, un as he ankem,</l>
            <l>dor stünn dat Wäder grad em œwer'n Kopp.</l>
            <l>Ran sust dat œwer'n See, as wenn de Düwel</l>
            <l>vörbi 'ne Kirch jagt 's Abens vör Korfridag</l>
            <l>un de grot Bädklock grad den Festdag inlüddt.</l>
            <l>Brun würr dunn Buller, as sonn Gosbeer ward,</l>
            <l>wenn Gallen dor is. Dree grot Hagelslaten,</l>
            <l>as Walnœt grot, de slögen vör em dal.</l>
            <l>Flink böhrt sin'n Handstock Buller up un draugt,</l>
            <l>as wull dat Wäder uppe Städ he pannen,</l>
            <l>un schreg: »Ick segg, wu du di't ünnersteihst,</l>
            <l>so schall di furtst dat helle Dunnerwäder!</l>
            <l>Süh, Krischan Buller bün'ck un mag sonn Spaß nich!</l>
            <l>Ick weet nich, wu ick denn to bün kumpabel!« –</l>
            <l>Hen œwerst güng de Hagel œwer'n Rapp,</l>
            <l>grad as sonn steenern grot Schanseewalz geiht;</l>
            <l>dal güng de Rapp, as würr he rinner stampt,</l>
            <l>as hadd'n sick dor an teihn Swadron Husoren</l>
            <l>ründ üm sick sülst teihnmal herüm eens swenkt,</l>
            <l>un vör em slög dat Wäder in de Bök,</l>
            <l>dat Spön un Spledder üm sin'n Kopp em stöben.</l>
            <l>Oll Buller œwerst schreg: »Man nich so hastig!</l>
            <l>Een spreckt een Wurt sacht för sin Eegendom!</l>
            <l>Dat is een slichten Kirl, de dat nich deit</l>
            <l>un de sick all so ünbesehens hennimmt,</l>
            <l>de is nich wirt, dat he wat hett un kriggt!«</l>
            <l>Un as de Storm em dunn sin'n Hot vun'n Kopp ret,</l>
            <l>sin'n nigen Ünripen vun Höter Hänsch,</l>
            <l>den Mandag he nah Pingsten sick irst köfft hadd,</l>
            <l>un dormit afscheest œwer Stock un Steen</l>
            <l>grad in de Bäk ehr allerdeepste Düp –</l>
            <l>kek he sick gor nich nah em üm un brummt:</l>
            <l>»na, wenn de Düwel de Trumpet irst hett,</l>
            <l>kann mintwäg' girn he ok dat Mündstück kriegen;</l>
            <l>up gegen'n Backaw hojahnt dat sick slicht!</l>
            <l>Un wenn de leew Gott dat glik œwel nimmt,</l>
            <l>wenn een för sin god Sak een godes Wurt spreckt,</l>
            <l>je, denn – denn möt he sinen Willen hebben;</l>
            <l>denn kennt he œwerst Krischan Bullern slicht –</l>
            <l>mein Jes' nee ja! Een seggt sacht eens sin Meenung</l>
            <l>un wohrt sick denn ok grad nich vör sonn Wurt,</l>
            <l>dat man so birt un noch keen Farken kriggt!«</l>
          </lg>
          <lg rhyme="unknown" type="stanza">
            <l>Nich wohr – dat's ok gor to verdreetlich, is't nich?</l>
            <l>Vörut för allens, wat 'ne Wirtschaft hett,</l>
            <l>de nu drög Wäder grad so nödig brukt</l>
            <l>as Wind 'ne Mœhl un as een Schipp dat Water –</l>
            <l>wenn sacht un flink denn Drupp an Druppen dalföllt,</l>
            <l>so dicht tohop, as wir'n s' in Garwen bunnen.</l>
            <l>Swart is de Lucht, un dat's een mächtig Schur,</l>
            <l>wat een mit Fog Landrägen heeten dörft;</l>
            <l>dat höllt dree Dag' un Nacht in eenschen an,</l>
            <l>de Kurrpitsch in de Buddel rönnt as dull,</l>
            <l>de Pogg in't Glas de will abslut nich stigen,</l>
            <l>un't oll dumm Wäderglas dat föllt noch ümmer –</l>
            <l>nich wohr, dat's ok gor to verdreetlich, is't nich?</l>
            <l>Vörut för allens, wat sonn Wirtschaft hett.</l>
            <l>Een'n Ogenblick lett sacht de Sünn sick sehn,</l>
            <l>man witt un matt süht s' ut as Melk, de kest is,</l>
            <l>as wir s' elennig krank un hadd't koll Feewer,</l>
            <l>ründ ümmen Kopp 'n Kimmeldok sick ümdan</l>
            <l>un leg dor baben in'n tweesleprig Bedd</l>
            <l>un hadd sick dor bet œwer'n Hals inwickelt</l>
            <l>un mücht vun nicks un heel un gor nicks weeten.</l>
            <l>Denn eens denn rögt sick baben dor de Dak</l>
            <l>un rullt sick rüm un dreigt un warwelt sick,</l>
            <l>as ob de krank Sünn sick eens rümmer smet,</l>
            <l>dat mit de Hitt kreg un wull blot sick stangeln.</l>
            <l>Dat is de Wind, de wull woll, man he kann nich,</l>
            <l>de kümmt so swack noch ümmer ut Südwest:</l>
            <l>wenn he mal tostött, is dat grad, as wenn</l>
            <l>sonn lütten Jung in sonn Sößschäpelssack,</l>
            <l>den s' œwer't Sleet in't Backhus uphängt heww'</l>
            <l>un Moder waschen let, herin eens pust't.</l>
            <l>Een kann nich sehn een Vittel Wägs vor sick,</l>
            <l>un wenn een middags baben uppen Barg,</l>
            <l>ründüm fri Rüm un apen Feld, ok stünn.</l>
            <l>De Hoff, dat Dörp, de Landstrat is een Pütt,</l>
            <l>de Wischen bi de Mœhl sünd all all blank,</l>
            <l>bet an ehr Burd de Grabens all all vull</l>
            <l>un kœn'n so flink dat Water furt nich schaffen,</l>
            <l>as dat vun baben kümmt. Nee, 't is to trurig!</l>
            <l>Dor is so väl to don, dat Enn is weg,</l>
            <l>dat Für brennt een'n hell up all teihn Nagels,</l>
            <l>un sülst't Meßführen dat will nu nich mihr.</l>
            <l>Twee Föder stäken fast all in'n Lehm</l>
            <l>bi'n Botterbarg, wu de Wennacker liggt;</l>
            <l>de Pir de damp' un sehn so blanking ut,</l>
            <l>as wiren s' heel un gor mit Tran afräwen;</l>
            <l>de Knechts de heww' ehr Fodersäck ümdan</l>
            <l>sick üm ehr Schullern, 't Water leckt un drüppelt</l>
            <l>vun'n Hot ehr as 'ne Rönn, un de oll Swäp</l>
            <l>sülst will nich klappen mihr.</l>
            <l>Kik eens! Dor hoppt</l>
            <l>de dick Karlin de Dämm längs bi dat Vehhus;</l>
            <l>ehr Schört hett s' œwer'n Kopp nam'n un ehr Röck</l>
            <l>bet an de Kneekähl hochup bunnen; kik eens!</l>
            <l>Wu se dor henpatscht mit ehr scheewen Been</l>
            <l>in de langschächtig Kirlssmerstäwel, kik!,</l>
            <l>de för ehr drallen Waden väl to knapp sünd;</l>
            <l>de knipen ehr, man se hett noch mihr Knipen:</l>
            <l>de Rotten sünd dor achter in de Gat,</l>
            <l>dicht bi de Backaw un den Aantenpohl,</l>
            <l>un heww' sick de dree besten Gössels stahlen,</l>
            <l>un Gant un Gos de schrigen as verrückt.</l>
            <l>Wat ward Schultmoder seggen, wenn se't markt!</l>
            <l>De steiht de Kopp sit gistern so nich recht;</l>
            <l>se hett nah Fik all mit de Füllkell slahn</l>
            <l>un Dürten mit ehr höltern Slarp all smäten,</l>
            <l>se schellt un schimpt un smitt so mit de Dören,</l>
            <l>de Schostein rokt, un Vader knurrt so väl,</l>
            <l>un den is ok nicks, gor nicks recht to maken.</l>
            <l>De sinnt so väl un snackt in sick herin,</l>
            <l>un kann doch keen Minsch för dat Wäder för nich!</l>
            <l>Na nu, vun Vader will wi man nicks seggen,</l>
            <l>de hett sin'n Kopp so vull, dat de em düst;</l>
            <l>dat's in de Aust jo, un de Weit dotrip,</l>
            <l>de Arwten de ligg' all noch up ehr Swad –</l>
            <l>wat de nu woll all kint un utpahlt sünd!</l>
            <l>Een mag dor nicks mihr hüren vun un weeten.</l>
            <l>Dat bäten Timthee dat is ok noch buten,</l>
            <l>de Vörmahd dor was ok nich recht wat wussen,</l>
            <l>de Wull wir œwer Johr dree Daler ringer,</l>
            <l>un de Avkat hett een Kaptal em künnigt –</l>
            <l>dat schall un möt he to Antoni schaffen,</l>
            <l>dat kost't nu ok all wedder ni Negozen!</l>
            <l>Un liggt sonn ganze Last up een Poor Schullern,</l>
            <l>denn kriggt een sacht dat mit sonn Ungedur,</l>
            <l>denn ward een sacht'n bäten kettelhoorig,</l>
            <l>ick glöw, denn künn bi mennigeen'n dat vörkam'n,</l>
            <l>de't süs ok grad nich mit'n Düwel höllt –</l>
            <l>wenn dat denn grad so drapen müß un künn sick,</l>
            <l>wat de leew Gott em uppe Strat begegent</l>
            <l>un noch so orig ok de Tit em böd –,</l>
            <l>he bet't Schöndank drist manke Tähn intwei,</l>
            <l>kreg't ok de Paster achterher to weeten</l>
            <l>un nehm em dorför snurrig in de Bicht.</l>
            <l>Ji weet' jo, wu dat Nahwer Bullern güng,</l>
            <l>oll Krischan Buller – je, dunn läw he noch! –</l>
            <l>den ollen Buller meen'ck vun Höhen-Hagen –,</l>
            <l>de hadd'n gor to schönen Rappslag buten,</l>
            <l>'ne wohre Pracht un Staat was't antosehn,</l>
            <l>de stünn so dicht, künn Has' un Windhund drägen,</l>
            <l>un Mad un Emer hadd em nicks nich dan.</l>
            <l>För dusend Daler slög he em nich weg,</l>
            <l>man blot dat een, he hadd em nich versäkert –</l>
            <l>wat schüll he ok! Sin Geld so weg to smiten!</l>
            <l>Sit dörtig Johr was dor keen Hagel west,</l>
            <l>de See de let keen'n Hagel nich herœwer,</l>
            <l>dat ded he nich, oll Buller was dor säker,</l>
            <l>dat müß he bäter weeten, dor slög em</l>
            <l>keen Ader nah, un sonn oll Premi, wen</l>
            <l>mag dor girn ran, wenn dat nich nödig deit.</l>
            <l>Dunn eens nah Disch – de Rapp de was meist rip –</l>
            <l>hadd Krischan Buller in sin'n Armstohl lägen,</l>
            <l>lurt uppe Müs' dor'n bäten, as he't nennt,</l>
            <l>de Been lang utstreckt vör sick up'n Schämel,</l>
            <l>sin Fru ehr siden Halsdok œwer'n Kopp –</l>
            <l>denn dat was swol, un de oll Fleegen stöken –</l>
            <l>un drömt, wat Brockelmann dree Daler sößteihn</l>
            <l>em böd för'n lütten Schäpel Rostocksch Mat</l>
            <l>un, wenn teihn Last dat würr, denn een mit anner</l>
            <l>dreedusend un dreehunnert dörtig Daler.</l>
            <l>Un dorbi sagt he as 'ne duwwelt Brettsag,</l>
            <l>de vör dree Pir un'n böken Kammrad geiht;</l>
            <l>un dorto snöw un pust' he mankedörch,</l>
            <l>as hadd he in Rapswater œwernam' sick,</l>
            <l>blot man vun wägen den kaptalen Bott</l>
            <l>un toväl Nägenogen dorto gäten. –</l>
            <l>Dunn rullt dat los up eens. As wenn sonn Schostein</l>
            <l>vun baben vun den bœwelst Bœhn dal instört't,</l>
            <l>so ballert dat, so rastert dat un gnastert.</l>
            <l>Up Sprüng oll Buller, rew sick mit de Düm</l>
            <l>sin beiden Ogen klor un kek ut't Finster.</l>
            <l>Weg was de Drom! Dor stünn dat pickenswart,</l>
            <l>dor günt den See, un steg un steg un swüll,</l>
            <l>as wull un müß dat œwer'n See eens rœwer,</l>
            <l>grad up den Rappslag los. – Oll Buller rut,</l>
            <l>sin 'n nigen Hot sett't in de Fohrt he up,</l>
            <l>de hüng vun Sünndag her noch an den Riegel,</l>
            <l>un langt sin'n Handstock her sick ute Eck –</l>
            <l>ahn den ded buten he dat nie un nie nich.</l>
            <l>Hen löp he nah sin'n Rapp, un as he ankem,</l>
            <l>dor stünn dat Wäder grad em œwer'n Kopp.</l>
            <l>Ran sust dat œwer'n See, as wenn de Düwel</l>
            <l>vörbi 'ne Kirch jagt 's Abens vör Korfridag</l>
            <l>un de grot Bädklock grad den Festdag inlüddt.</l>
            <l>Brun würr dunn Buller, as sonn Gosbeer ward,</l>
            <l>wenn Gallen dor is. Dree grot Hagelslaten,</l>
            <l>as Walnœt grot, de slögen vör em dal.</l>
            <l>Flink böhrt sin'n Handstock Buller up un draugt,</l>
            <l>as wull dat Wäder uppe Städ he pannen,</l>
            <l>un schreg: »Ick segg, wu du di't ünnersteihst,</l>
            <l>so schall di furtst dat helle Dunnerwäder!</l>
            <l>Süh, Krischan Buller bün'ck un mag sonn Spaß nich!</l>
            <l>Ick weet nich, wu ick denn to bün kumpabel!« –</l>
            <l>Hen œwerst güng de Hagel œwer'n Rapp,</l>
            <l>grad as sonn steenern grot Schanseewalz geiht;</l>
            <l>dal güng de Rapp, as würr he rinner stampt,</l>
            <l>as hadd'n sick dor an teihn Swadron Husoren</l>
            <l>ründ üm sick sülst teihnmal herüm eens swenkt,</l>
            <l>un vör em slög dat Wäder in de Bök,</l>
            <l>dat Spön un Spledder üm sin'n Kopp em stöben.</l>
            <l>Oll Buller œwerst schreg: »Man nich so hastig!</l>
            <l>Een spreckt een Wurt sacht för sin Eegendom!</l>
            <l>Dat is een slichten Kirl, de dat nich deit</l>
            <l>un de sick all so ünbesehens hennimmt,</l>
            <l>de is nich wirt, dat he wat hett un kriggt!«</l>
            <l>Un as de Storm em dunn sin'n Hot vun'n Kopp ret,</l>
            <l>sin'n nigen Ünripen vun Höter Hänsch,</l>
            <l>den Mandag he nah Pingsten sick irst köfft hadd,</l>
            <l>un dormit afscheest œwer Stock un Steen</l>
            <l>grad in de Bäk ehr allerdeepste Düp –</l>
            <l>kek he sick gor nich nah em üm un brummt:</l>
            <l>»na, wenn de Düwel de Trumpet irst hett,</l>
            <l>kann mintwäg' girn he ok dat Mündstück kriegen;</l>
            <l>up gegen'n Backaw hojahnt dat sick slicht!</l>
            <l>Un wenn de leew Gott dat glik œwel nimmt,</l>
            <l>wenn een för sin god Sak een godes Wurt spreckt,</l>
            <l>je, denn – denn möt he sinen Willen hebben;</l>
            <l>denn kennt he œwerst Krischan Bullern slicht –</l>
            <l>mein Jes' nee ja! Een seggt sacht eens sin Meenung</l>
            <l>un wohrt sick denn ok grad nich vör sonn Wurt,</l>
            <l>dat man so birt un noch keen Farken kriggt!«</l>
          </lg>
        </lg>
      </div>
    </body>
  </text>
</TEI>
