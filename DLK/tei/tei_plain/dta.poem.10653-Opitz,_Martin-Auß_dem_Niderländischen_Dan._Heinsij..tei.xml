<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Auß dem Niderländischen   Dan. Heinsij.</title>
        <author>
          <persName>
            <surname>Opitz</surname>
            <forename>Martin</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">1</measure>
        <measure type="verses">32</measure>
        <measure type="verses_per_stanza">1-32</measure>
        <measure type="syllables">400</measure>
        <measure type="tokens">284</measure>
        <measure type="characters">1611</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1624</date>
      </publicationStmt>
      <sourceDesc>
        <p corresp="urn:nbn:de:kobv:b4-200905197859"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Auß dem Niderländischen   Dan. Heinsij.</head>
          <lg rhyme="unknown" type="stanza">
            <l>Die Schiffer so vffs Meer die schwebendt Heuser bawen/</l>
            <l>Vnd jhren künen Leib den blossen Winden trawen/</l>
            <l>Sein kommen an das Land von aller Noth befreyt/</l>
            <l>So fahren sie zu Port in Lust vnd Fröligkeit.</l>
            <l>Daß/ wo wir sind/ eh wir zusammen vns gesellen/</l>
            <l>Ist eine wüste See: Die sorgen/ sind die Wellen/</l>
            <l>Die Lieb/ ist vnser Wind/ die Klippen vnd die Stein/</l>
            <l>Ist da wir allermeist darauff beflissen sein/</l>
            <l>Die Klippen sein gestellt in vnsers Lebens mitten/</l>
            <l>Da wirdt man allerseits vom wilden Meer bestritten/</l>
            <l>Dann kompt der Westwind an gar lieblich sanfft vnd still/</l>
            <l>Der kan vns in verderb einführen/ wie er will.</l>
            <l>Die Sternen/ die wir sehn/ das sind der Augen Strahlen/</l>
            <l>Die vns von rechtem lauff verführn zu vielen mahlen/</l>
            <l>Dann treugt vns der Compas/ dann treuget vns die Lufft/</l>
            <l>Daß wir in grosse Noth gerathen vnverhofft.</l>
            <l>Das Ruder ist Verstandt/ der Ancker/ Witz der Jugendt/</l>
            <l>Die Segel/ Höffligkeit/ das Schifferseil/ die Tugendt/</l>
            <l>Dann der geringste theil bringt mit glückhaffter Hand</l>
            <l>Sein vnbewegtes Schiff ohn anstoß an das Land.</l>
            <l>Vnd vnser Breutigam kompt von des Schiffes Sande/</l>
            <l>Durch Wellen/ Wind/ vnd Stein/ vnd durch die See zu Lande/</l>
            <l>Zu Lande kompt er an/ befreyt von aller Noth/</l>
            <l>Von Schiffbruch vnd Gefahr/ von Furchte für dem Todt.</l>
            <l>Das ist der letzte Wunsch: Ihr habt das Land nun innen/</l>
            <l>Da euch der Ostwind nicht mehr wirdt verwerffen künnen.</l>
            <l>Herr Breutigam werfft auß den Ancker in das Tieff/</l>
            <l>Vnd für der Vngestümm versichert ewer Schiff/</l>
            <l>Wir sind noch in dem Meer/ darauff wir folgen sollen/</l>
            <l>Wo vns der wilde Wind vnd Wellen haben wollen/</l>
            <l>Adieu/ vnd wann jhr dann in Lust vnd freuden steht/</l>
            <l>Gedenckt auch wie es vns mit vnsern Schiffen geht.</l>
          </lg>
        </lg>
      </div>
    </body>
  </text>
</TEI>
