<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Martini Opitii  
 Zlatna ,  
 Oder von ruhe deß gemůthes.</title>
        <author>
          <persName>
            <surname>Opitz</surname>
            <forename>Martin</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">1</measure>
        <measure type="verses">568</measure>
        <measure type="verses_per_stanza">1-568</measure>
        <measure type="syllables">7077</measure>
        <measure type="tokens">5008</measure>
        <measure type="characters">28315</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1624</date>
      </publicationStmt>
      <sourceDesc>
        <p corresp="urn:nbn:de:kobv:b4-200905197859"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Martini Opitii  
 Zlatna ,  
 Oder von ruhe deß gemůthes.</head>
          <lg rhyme="unknown" type="stanza">
            <l>Wie wañ die Nachtigal/ vom Keficht außgerissen/</l>
            <l>Kömpt wider in die Lufft/ sich an den kalten Flüssen</l>
            <l>Mit singen lustig macht/ vmb daß sie loß vnd frey</l>
            <l>Von jhrer Dienstbarkeit/ vnd nun jhr selber sey:</l>
            <l>So dunckt mich ist auch mir/ im fall ich vnterzeiten</l>
            <l>Der Schulen schweren Staub kan werffen auff die</l>
            <l>Vnd ausser dieser Statt/ auch nur auff einen Tag/ </l>
            <l>(dann viel verdächtig ist) mit rhue erschnauffen mag.</l>
            <l>Doch lachet sonderlich vor andern örtern allen</l>
            <l>Mich ewer Zlatna an/ vnd pflegt mir zu gefallen/</l>
            <l>Zum theil/ Herr Lisabon/ daß jhr da wohnhafft seyd/</l>
            <l>Vnd dann weil viel da ist das sonsten weit vnd breit</l>
            <l>Nicht fast gefunden wird. Im fall wir es nur nennen/</l>
            <l>So kan man schon sein thun vnd eigenschafft erkennen;</l>
            <l>Dann Zlato das heist Gold auff Windisch/ da die Statt</l>
            <l>Zwar kleine/ doch nicht arm/ darvon den vrsprung hat.</l>
            <l>Die Römer wusten wol was hier sey zu erlangen:</l>
            <l>Das abgeführte Volck hat wol das Land durch gangen</l>
            <l>Eh’ es sich niederließ/ der besten Oerter Frucht</l>
            <l>Vnd angenehmen lust mit fleisse nachgesucht.</l>
            <l>Das lehrt die Haupt Statt wol/ so Sarmitz hieß vorzeiten/</l>
            <l>Wo Weissenburg jetzt steht/ die gantz von allen seiten</l>
            <l>Gesund vnd trächtig liegt; vnd Thorda zeigt es an/</l>
            <l>Daß sein Christallen Saltz so reichlich geben kan.</l>
            <l>Wie auch ein Platz nicht weit von Huniad gelegne/</l>
            <l>Das wir nach dem Corvin jetzt so zu nennen pflegen;</l>
            <l>Vnd Diva/ welches noch Faustinen Namen hat/</l>
            <l>Die eine Göttin ward erkohren durch den Raht.</l>
            <l>Doch lieber war das Orth da jetzund Zlatna lieget/</l>
            <l>Da dem Decebalo Trajanus angesieget/</l>
            <l>Wie ich vermuten kan/ weil jetzt noch allermeist</l>
            <l>Ein grünes Feld alda Trajanus wiesen heist.</l>
            <l>Darneben ist Volcon der hohe Berg gelegen/</l>
            <l>Auff dem das Volck vieleicht’ hat anzubeten pflegen</l>
            <l>Der Götter lamen Schmied. Es kamen da hinauff</l>
            <l>Die Bauren vor der zeit/ da lag ein Stein darauff</l>
            <l>In dem fast dieses lauts Lateinisch stund gegraben:</l>
            <l>Hier liegt ein grosser Schatz: Im fall du jhn wilst haben</l>
            <l>So kehre mich herumb. Sie greiffen frölich an/</l>
            <l>Ein jeder ist bemüht/ vnd hebt so viel er kan:</l>
            <l>Nach dem er vmbgewältzt stund auch darauff geschrieben:</l>
            <l>Auff dieser seiten hab’ ich zeit genung vertrieben/</l>
            <l>Vnd zimlich außgerhuet: nun aber so wil ich</l>
            <l>Auff jener liegen auch: Euch danck ich/ daß jhr mich</l>
            <l>So trewlich vmbgewandt. Nun das heist wol vexiret.</l>
            <l>Nicht weit von dar wird auch die stelle noch gespüret</l>
            <l>Wo Petrodana stund vor diesem auffgebawt/</l>
            <l>Nicht eine schlechte Statt. Jetzt wird da kaum geschawt</l>
            <l>Ein alt gemäwer nur/ vnd vnder den Gebeinen/</l>
            <l>Mit Hecken gantz verschrenckt/ sehr schöne Schrifft auff Steinen/</l>
            <l>Die hefftig mir geliebt. Hilff Gott der Weisen list/</l>
            <l>Mit der du grosses Volck begabt gewesen bist!</l>
            <l>Du wustest wol den lauff der Welt vnd jhrer sachen/</l>
            <l>Vnd daß einjeder Mensch jhm muste rechnung machen/</l>
            <l>Er selbst vnd was er hat das fliege nur dahin;</l>
            <l>Was auffgeschrieben sey behalt’ er zu gewin.</l>
            <l>Drumb können wir noch jetzt die Saturninos lesen/</l>
            <l>So der Colonien Verwalter sind gewesen/</l>
            <l>Die Lupos/ Statios/ vnd den Gemelum auch/</l>
            <l>Der ein groß Bad gebawt auff Römischen gebrauch:</l>
            <l>Die Scaurianos mehr/ die Syros/ die Frontones/</l>
            <l>Vnd die Flamonios/ vnd die Seneciones/</l>
            <l>Vnd Marcum Vlpium sonst Hermiamge nant/</l>
            <l>Der das Gold bergwerck hier hatt’ vnter seiner hand/</l>
            <l>Deß Asche (zweiffels ohn zu Zlatna auffgeladen)</l>
            <l>Ward biß nach Rohm geführt auß Keyserlicher gnaden/</l>
            <l>Vnd da erst eingescharrt. Vnd so viel schrifften sunst/</l>
            <l>Die keine Macht der Zeit/ kein Wetter/ keine Brunst</l>
            <l>Zu dämpffen hat vermocht. Nun ligt jhr grossen Helden/</l>
            <l>Vnd laßt/ seid jhr gleich stumm/ die Steine von euch melden.</l>
            <l>Auß ewern Gräbern wächst jetzt manche Blume für/</l>
            <l>Wie jhr euch dann gewüntscht vnd steht in voller zier.</l>
            <l>So offt’ ich hier bey euch mich pflege zu ergehen/</l>
            <l>Vnd sehe da den Grund von einem Hause stehen/</l>
            <l>Hier einen Todtenkopff mit Aschen volgefüllt/</l>
            <l>Wie nechst mir widerfuhr/ so wird mir eingebildt</l>
            <l>Die eitelkeit der Welt/ vnd pflege zubedencken/</l>
            <l>Wie nichtig doch das sey warumb sich manche krencken/</l>
            <l>Vnd zancken Tag vnd Nacht. Dann kömpt der bleiche Tod</l>
            <l>Eh’ als man sich versieht. Das Gold/ der schöne koht/</l>
            <l>Vnd alles Guth vnd Geld felt in die hand der Erben/</l>
            <l>Die offte trawrig sein daß wir nicht eher sterben;</l>
            <l>Was von vns jrrdisch war verschirrt man in den sand;</l>
            <l>Das beste theil verbleibt. Drumb seid jhr noch bekand/</l>
            <l>Vnd werdet nicht vergehen. Doch hab’ ich nur das Leben/</l>
            <l>So bin auch Ich geneigt euch künfftig das zu geben</l>
            <l>Was Reichthumb nicht vermag. Die Namen so anjetzt</l>
            <l>Auff blossen Steinen stehn/ vnd sind fast abgenützt</l>
            <l>Durch Rost der stillen zeit/ die wil ich dahin schreiben/</l>
            <l>Da sie kein Schnee/ kein Plitz/ kein Regen wird vertreiben/</l>
            <l>Da euch der Gothen schar/ wie sie vor weilen pflag/</l>
            <l>Mit jhrer grimmigkeit zu schaden nicht vermag.</l>
            <l>Es hat das wüste Volck gantz Asien bezwungen/</l>
            <l>Die Griechen/ Thracier/ vnd Mysios verdrungen/</l>
            <l>Auch ewer Daciam/ das jhnen doch verwandt</l>
            <l>Von langen Jahren her/ verheert vnd außgebrandt.</l>
            <l>Mehr hat nicht Attila mit seiner Scythen hauffen/</l>
            <l>Vnd dann die Wenden auch euch feindlich angelauffen?</l>
            <l>Doch ewre Sprache bleibt noch hier auff diesen Tag/</l>
            <l>Darob man sich gewiß gar billich wundern mag.</l>
            <l>Italien hat selbst nicht viel von seinem alten/</l>
            <l>Ingleichen Spanien vnd Gallia behalten:</l>
            <l>Wie wenig diese nun den Römern ehnlich sein/</l>
            <l>So nahe sind verwandt Walachisch vnd Latein.</l>
            <l>Es steckt manchs edles Blut in kleinen Bawrenhütten/</l>
            <l>Das noch den alten brauch vnd der Vorfahren sitten</l>
            <l>Nicht gäntzlich abgelegt. Wie dann jhr Tantz anzeigt/</l>
            <l>In dem so wunderbar gebückt wird vnd geneigt/</l>
            <l>Gesprungen in die höh’/ auff art der Capreolen/</l>
            <l>Die meine Deutschen sonst auß Franckreich mussen holen/</l>
            <l>Bald wird ein Kreiß gemacht/ bald wiederumb zutrant/</l>
            <l>Bald gehn die Menscher recht/ bald auff der lincken hand,</l>
            <l>Die Menscher/ die noch jtzt fast Römisch muster tragen/</l>
            <l>Zwar schlecht/ doch witzig sein/ viel dencken/ wenig sagen:</l>
            <l>Vnd was ich weiter nicht wil bringen auff die Bahn/</l>
            <l>Dadurch ich sonst vieleicht’ in argwohn kommen kan.</l>
            <l>Wo will Ich aber hin? Ich sol von Zlatna schreiben/</l>
            <l>Das den verdruß der Zeit mir kan so wol vertreiben</l>
            <l>Mit seiner grossen lust. Ich suche was ich wil/</l>
            <l>So find’ ich da genung/ vnd mehr noch als zuviel.</l>
            <l>Geliebet dir ein Berg? Hier stehen sie mit hauffen.</l>
            <l>Ein Wasser? sihe da den schönen Ampul lauffen.</l>
            <l>Ein schönes grünes Thal? Geh’ auff Trajani Feld.</l>
            <l>In summa Zlatna ist wie ein kleine Welt.</l>
            <l>Hier ist ein kleiner platz voll lieblicher Violen</l>
            <l>Vnd Blumen vielerhand/ da kan man Kräuter holen</l>
            <l>Dergleichen Hybla selbst vnd Pelion nicht trägt/</l>
            <l>Von denen man doch sonst so viel zu sagen pflegt.</l>
            <l>Die Farb’ vnd der Geruch die scheinen fast zu streiten/</l>
            <l>Was mehr zu loben sey; so wird von allen seyten</l>
            <l>Gesicht’ vnd Sinn erquickt. Es gibt die frische Bach/</l>
            <l>Vorzeiten Apulus/ auch keinem Flusse nach.</l>
            <l>Sie pflegt nicht faulen schleim an jhren Rand zu führen/</l>
            <l>Zeigt bald den klaren grund. Es mag die Häuser ziehren</l>
            <l>Mit Marmor wer da wil; Ich lobe solche Pracht</l>
            <l>(im fall es Pracht auch ist) so die Natur gemacht.</l>
            <l>Mehr seind auch Fische hier die Ich zum theil nicht kenne/</l>
            <l>Zum theil/ wie bräuchlich ist/ vil lieber eß’ als nenne.</l>
            <l>Wo jrgend Najades an einem Wasser sind</l>
            <l>So glaub’ ich daß man sie bey diesem Flusse findt.</l>
            <l>Daß hier die Satyri der Nymphen gunst zu haben/</l>
            <l>Vnd der verbuhlte Pan vmbher am Vfer traben/</l>
            <l>Vnd eilen jhnen nach. Wie schöne sieht es aus</l>
            <l>Wann nun der Abendstern deß Himmels blawe Hauß</l>
            <l>Mit seinem Liechte zie hrt/ wirfft von der Berge spitzen</l>
            <l>Den schatten in die Bach/ an der die Vögel sitzen/</l>
            <l>Vnd singen vber laut? Es scheint der Wald folgt nach/</l>
            <l>Gleich wie das Wasser scheust/ vnd schwimmet in der Bach.</l>
            <l>Der Wald/ Herr Lisabon/ auß dem jhr ohn beschwerde</l>
            <l>Holtz habt so viel jhr wolt: Er wächst euch auff dem Herde</l>
            <l>Vnd in der Kuchen fast; bringt außerlesen Wildt/</l>
            <l>Das selten kömpt für vns/ vnd auch viel Heller gilt.</l>
            <l>Ihr waget/ ist mir recht/ nicht viel auff Wildtpretfangen/</l>
            <l>Es kömpt schier von sich selbst biß in den Hoff gegangen;</l>
            <l>Auß welcher Zunfft auch ist der kleine Ringelbeer/</l>
            <l>Der Beer mein einig Vieh/ den ich von euch anher</l>
            <l>Am nechsten mit mir nam. Es pflegt mir vorzukommen</l>
            <l>Die Künstliche Natur die hab’ jhr vorgenommen</l>
            <l>An Zlatna sonderlich zu thun jhr Meisterrecht.</l>
            <l>Der Wein wächst nur nicht hier/ die Häuser sein auch schlecht</l>
            <l>Wie weit ist aber Sard? der beste platz am Weine</l>
            <l>Was dieses Land betrifft: der wol taug/ wie ich meine/</l>
            <l>Für der Poeten Volck/ das nicht zu starcken Tranck</l>
            <l>Hinunter giessen muß/ im fall jhm sein Gesang</l>
            <l>Auch wol gerahten sol/ vnd immer zu bekleiben;</l>
            <l>Nicht wie die jenen thun/ die etwas Heute schreiben</l>
            <l>Das Morgen kömpt dahin/ wie es denn mehr nicht wehrt/</l>
            <l>Wo man (mit gunst) der Wand den blossen Rücken kehrt.</l>
            <l>Nun solcher Wein wächst hier/ der nicht den Leib erhitzet/</l>
            <l>Von dem nicht da ein punct/ hier wieder einer sitzet</l>
            <l>Vmb Nasen/ stirn’ vnd maul/ bald ein Berg/ bald ein thal/</l>
            <l>Mit roht vnd weiß vermengt wie ein Frantzosen Mahl.</l>
            <l>Nun solcher Wein wächst hier/ den jhr in wenig stunden</l>
            <l>In ewren Keller bringt/ vnd seidt der last entbunden</l>
            <l>Die man im pflantzen hat. Was auch den Baw belangt/</l>
            <l>So ist es eitel ding das man mit diesem prang</l>
            <l>Wie noch die alte Welt mit keilen holtz gespalten/</l>
            <l>Vnd nur ein dürres scheidt zum fewer fürbehalten/</l>
            <l>Von balcken nicht gewust/ da keine sege war/</l>
            <l>Da lebten sie mit ruhe vnd ausser der gefahr.</l>
            <l>Es stunden ohngefehr vier gabeln auffgerichtet/</l>
            <l>Darüber her ward stro/ das man jetzt so vernichtet/</l>
            <l>Auff ästen vmbgestrewt/ darunder lag ein Mann/</l>
            <l>Die Freyheit neben jhm/ so jetzt ist abgethan.</l>
            <l>Wir sein durch vnsern Baw noch endlich dahin kommen/</l>
            <l>Das wir vns weit vnd breit viel örter eingenommen/</l>
            <l>Die laster aber vns. Hat mancher gleich ein Schloß</l>
            <l>Das Stätten ähnlich sieht/ an Tugend ist er bloß.</l>
            <l>Rom war nie besser auff/ als wie die hohen Sinnen</l>
            <l>Ein niedrig Dach bewohnt: so balde sie beginnen</l>
            <l>An schlechter einfalt klein’ vnd bawen groß zu sein/</l>
            <l>Reist schand’ vnd uppigkeit mit hellem hauffen ein.</l>
            <l>Viel haben jhre lust an köstlichen Pallästen</l>
            <l>Gantz Königlich gemacht/ vil gründen starcke Festen</l>
            <l>Darauff man/ wie wir sehn/ anjetzt vergeblich trawt/</l>
            <l>Weil Mars so grimmig ist: Bey euch hat Gott gebawt.</l>
            <l>Laß diß vnd jenes Land mit Milch vnd Honig fliessen;</l>
            <l>Hier fleust purlauter Gold. Geringe Bawren wissen</l>
            <l>Mit waschen gut bescheidt/ vnd lesen da den Sand</l>
            <l>Der auch mit feiner stärck’ erobert Leut’ vnd Land.</l>
            <l>Man höret offtermals von Guldnen Bergen sagen:</l>
            <l>Hier sein sie/ wo sie sein. Hier pflegt vollauff zu tragen</l>
            <l>Deß Erdreichs milde schoß die wunderbare Frucht/</l>
            <l>Die so mit grosser Kunst vnd Arbett wird gesucht.</l>
            <l>Es dünckt mich es sey selbst in ewren Dienst verpflichtet</l>
            <l>Die gütige Natur/ die euch die gäng’ außrichtet/</l>
            <l>Vnd gleichsam mit der Hand auff jhre Schätze zeigt:</l>
            <l>Die schöne Sonne selbst ist häfftig euch geneigt/</l>
            <l>Wil jhr gantze krafft an Zlatna kundbar machen/</l>
            <l>Wirckt fleißig gutes Gold: Es scheint für euch zu wachen</l>
            <l>Der fluchtige Mercur/ so auch diß Ort sehr liebt/</l>
            <l>Vnd ohne masse fast sein lebend Silber giebt/</l>
            <l>Der Sonnen wie zu hohn; wiewol vor wenig Jahren</l>
            <l>Noch seine Gaben hier bey euch verborgen waren/</l>
            <l>Die nun so miltiglich sich brechen an den Tag/</l>
            <l>Daß der platz wohl hiermit Europa trotzen mag.</l>
            <l>Saturnus vnd der Mon sind auch euch zugefallen</l>
            <l>Vnd stellen sich wol ein mit edelen Metallen/</l>
            <l>Darüber sie allein von dem gesetzet sind/</l>
            <l>Ohn den man nichts/ auch da wol alles voll ist/ findt.</l>
            <l>Der Baw Herr dieser Welt hat in den tieffen gründen</l>
            <l>Das alles eingelegt/ auff daß wir möchten finden</l>
            <l>Was diesem Leben nutzt. Wann offt ein Kraut nichts thut</l>
            <l>In vbung der Artzney/ da ist Metall doch gut.</l>
            <l>Im fall kein Bergwerck ist/ so müssen sämptlich darben</l>
            <l>Die Giesser jhres Zinns/ die Mahler jhrer Farben/</l>
            <l>Kein Mäwrer wird mehr sein/ kein Schmied/ kein Schlosser</l>
            <l>Kein Kauffman der vns lest was für den Leib gebricht. </l>
            <l>Vnd was noch weiter ist. der mißbrauch ist zu schelten.</l>
            <l>Ein Bergman aber kan so wenig deß entgelten/</l>
            <l>Als wenig der schuld hat der seine Reben pflegt/</l>
            <l>Das mancher Mensch sich nur auff blosses sauffen legt.</l>
            <l>Die schöne Nahrunge hat wol dem Ackerleben/</l>
            <l>Das sonsten selig heist/ mit nichten nach zugeben.</l>
            <l>Wie der die Felder bawt doch niemand vnrecht thut;</l>
            <l>So hawt jhr auch Metall/ vnd bringet Geld vnd Gut</l>
            <l>Tieff auß der Erden her die keiner sonst bewohnet:</l>
            <l>Ein jeder bleibt von euch mit hinderlist verschonet/</l>
            <l>Vnd schlimmen schinderey; wie offte sich zuträgt</l>
            <l>Das man Wahr/ Ehr’ vnd Seel’ auff eine schale legt.</l>
            <l>Ob zwar nun dieser Ort/ Herr Lisabon/ euch geben</l>
            <l>Thut alles was man wil/ so ist doch ewer Leben/</l>
            <l>Darinnen jhr jetzt seyd/ vnd künfftig bleiben solt/</l>
            <l>Geliebt es Gott vnd euch/ noch Güldener als Goldt.</l>
            <l>Ob gleich die ewrigen jhr Vatterland verlassen/</l>
            <l>Auß zwang der Tyranney/ wie Alba alte Gassen</l>
            <l>Mit Blute volgefüllt/ vnd Antorff ewre Statt/</l>
            <l>Die sonst so Volckreich war/ gantz auß geleeret hat;</l>
            <l>Ob gleich jhr nicht bey jhr/ vnd jhren hohen spitzen/</l>
            <l>Noch an der tieffen Scheld’ im schatten möget sitzen/</l>
            <l>Vnd sehen den Schiffen zu: Ob gleich das edle Land</l>
            <l>Das billich euch gehört nun ist in frembder hand:</l>
            <l>So hat der Bluthund doch euch diß nicht nehmen können</l>
            <l>Was mehr ist als das Gut: den Mut/ die freyen sinnen/</l>
            <l>Vnd Liebe zu der Kunst/ die euch noch angeerbt</l>
            <l>Von ewrem Vater her/ vnd nicht stirbt wann jhr sterbt.</l>
            <l>Wer weiß so wol als jhr die heimligkeit der Erden/</l>
            <l>Vnd alle Tugenden die in ihr funden werden?</l>
            <l>Deß Ertzes vnderscheid an Farben vnd gestalt/</l>
            <l>Die doch so mancherley/ erkennet jhr alsbald.</l>
            <l>Die Künstliche Natur hat selber euch erzeiget/</l>
            <l>Hat selber euch ernehrt/ an jhrer Brust gesäuget/</l>
            <l>Vnd bald von Wiegen an gelehrt die wissenschafft</l>
            <l>Durch die jhr nun erforscht der tieffen Gründe krafft</l>
            <l>Vnd zieht die Seel’ herauß. In ewern ersten Jahren/</l>
            <l>Wie Plato auch befahl/ habt jhr alßbald erfahren</l>
            <l>Den griff der Rechenkunst die gantz euch ist bekant.</l>
            <l>Doch schickt sich sonderlich in ewre werthe handt</l>
            <l>Der nötige Compaß/ der tieffe/ breite/ länge</l>
            <l>Deß Schachs gewiß erforscht/ vnd euch das maß der Gänge</l>
            <l>Vnd Stollen sagen kan. Der gleiche Meßstab auch/</l>
            <l>Vnd was darzu gehört/ ist stets euch im gebrauch;</l>
            <l>Mit welchem jhr vermögt ein artlich Hauß zu gründen/</l>
            <l>Der Felder/ Wässer/ Stätt vnd Länder ziehl zu finden/</l>
            <l>Gleich wie Euclides that. Auch ist bey euch in gunst</l>
            <l>Die Schwester der Natur die schöne Mahlerkunst:</l>
            <l>Vrtheilet recht vnd wol was gute Meister heissen/</l>
            <l>Vnd was gesudelt sey: könnt selber artlich reissen/</l>
            <l>Vnd seyd hier nicht ein Gast. Was sag’ Ich nun von der/</l>
            <l>Durch welcher billigkeit der vnmuth vnd beschwer</l>
            <l>Deß Hertzens weichen muß/ die aller Menschen sinnen/</l>
            <l>Im fall sie Menschen sein/ kan wie sie wil gewinnen/</l>
            <l>Der edlen Musica/ in welcher jhr so weit/</l>
            <l>Vnd doch nur wie im spiel’ vnd schniertzen kommen seyt/</l>
            <l>Das euch Terpsichore/ die Mutter der Sirenen/</l>
            <l>Sehr lieb zu haben scheint vor andern jhren Söhnen/</l>
            <l>Vnd das euch Phöbus selbst wann jhr die Seyten rhürt/</l>
            <l>Vnd spielt ein artlich Lied/ die schnellen Finger führt.</l>
            <l>Diß alles vnd noch mehr erhebt euch von dem Volcke</l>
            <l>Das an der Erden hangt/ vnd mit dem dicken Wolcke</l>
            <l>Der schnöden eitelkeit liegt vnbekandt verdeckt/</l>
            <l>Ein Geist der Tugend liebt/ der voller flamme steckt</l>
            <l>Vnd Himmlischer begiehr// der kan nicht müssig gehen;</l>
            <l>Er muß sich lassen sehn/ muß nach dem Himmel stehen.</l>
            <l>Von dem er kommen ist/ muß suchen seine lust</l>
            <l>In dem was nicht der schar deß Pöfels ist bewust.</l>
            <l>O wol euch dann hierumb! Doch sol ich anders sagen</l>
            <l>Was mein beduncken ist/ noch eines must jhr wagen/</l>
            <l>Wollt jhr daß ewer Glück auch gantz vollkommen sey/</l>
            <l>Vnd gleicher massen jhr: Ein Weib das legt euch bey.</l>
            <l>Die wahl ist hier wol schwer: Dann hat sie groß vermögen/</l>
            <l>Im fall man jhr was sagt/ so setzt sie sich entgegen.</l>
            <l>Ist sie geschickt vnd from: so hat sie sonst nicht viel.</l>
            <l>Ist sie vom Adel gut; so thut sie was sie will.</l>
            <l>Ist Leibes schönheit da; so hat man zu verwachen.</l>
            <l>Sieht sie dann heßlich aus; so kan sie leichte machen</l>
            <l>Das mancher borgen geht. Hat sie der Nahrung acht/</l>
            <l>So darff kein Freund zu dir/ sie kiefet Tag vnd Nacht.</l>
            <l>Behält man sie daheim/ so wird sie sich beklagen.</l>
            <l>Geht sie spatzieren aus/ sie wird herumb getragen.</l>
            <l>Hat sie das Geld bey sich/ weh deinem Beutel dann.</l>
            <l>Gibst du nur was du wilt: so nimpt sie wo sie kan.</l>
            <l>Vnd was ich noch viel mehr dergleichen wolt erzehlen.</l>
            <l>Doch bleibt das Sprichwort war: Nach wehlen komme quelen.</l>
            <l>Habt jhr nur sinn darzu: Gott selbst wird euch allein</l>
            <l>Getrewen Beystand thun/ vnd ewer Freymann sein.</l>
            <l>Wer jmmer einsam lebt kan nicht wie recht geniessen</l>
            <l>Der blüte seiner zeit/ wird offte fortgerissen</l>
            <l>Von Irrdischer begiehr/ die leichtlich wie ein Pferd</l>
            <l>Das zaum vnd zeug zureist vns gantz zu boden kehrt/</l>
            <l>Vnd dämpffet das gemüt/ das sonst die schwachen sinnen</l>
            <l>Durch zu thun der vernunfft sol an sich halten können/</l>
            <l>Vnd jhrer mächtig sein. Drumb setzt noch diß herzu/</l>
            <l>So habt jhr schon erlangt des Lebens ware rhu/</l>
            <l>Die für das höchste gut von den gelehrten alten/</l>
            <l>Vnd nicht vnbillich auch/ wird in der Welt gehalten.</l>
            <l>Dann was kan besser sein/ als weit von aller lust/</l>
            <l>Die vnser Fleisch gebiert/ jhm gantz sein wol bewust/</l>
            <l>Vnd den verwirrungen deß Hertzens nicht verhengen,</l>
            <l>Der liebe sonderlich/ die hart’ vns anzustrengen</l>
            <l>Mit jhrer stärcke pflegt/ vnd leßt vns keinen rast/</l>
            <l>Im fall sie schon ein mal vns an jhr joch gefaßt?</l>
            <l>O wol demselben wol/ der so kan einsam leben/</l>
            <l>Vnd seine gantze zeit den feldern hat gegeben/</l>
            <l>Liebt nicht der Städtelust vnd jhren falschen schein/</l>
            <l>Da offte zwar mehr Geld/ doch auch mehr Sünden seyn.</l>
            <l>Er darff sein Hütlein nicht stets in der Hand behalten/</l>
            <l>Wann er nach Hoffe kömpt/ vnd für der Thür erkalten/</l>
            <l>Eh’ als er audientz (verhör das ist zu schlecht)</l>
            <l>Ein mal erlangen kan/ vnd vngerechtes Recht.</l>
            <l>Da pralet einer her mit grossen weiten schritten/</l>
            <l>Der/ wann ein guter mann jhn hat vmb was zu bitten/</l>
            <l>Der besser ist als er/ vnd viel mehr weiß vnd kan/</l>
            <l>So sicht er jhn doch kaum halb über Achsel an/</l>
            <l>Vnd fertigt jhn kahl ab. Bald trifft sich eine Stunde/</l>
            <l>Wann der Fürst mucken hat/ so geht der Held zu grunde</l>
            <l>Der hoch am Brete war/ vnd kriegt ein newer gunst/</l>
            <l>So bloß vom Glücke kömpt/ nicht von verdienst vnd kunst/</l>
            <l>Die hier dahinden steht. Wie wann ein Kind am rande</l>
            <l>Deß Meeres nieder sitzt/ bawt bald ein Hauß von sande/</l>
            <l>Bald reist es wieder ein; so pflegt es hier zu gehn/</l>
            <l>Man muß nur/ wie es kömpt/ bald liegen vnd bald stehn.</l>
            <l>Noch blehen sie sich auff/ vnd dörffen sich erheben/</l>
            <l>Als jeder/ gebe Gott/ must jhrer Gnade leben/</l>
            <l>Verbringen mit pancket vnd spielen jhre zeit/</l>
            <l>Vnd mangelt jhnen nichts als bloß die Frömigkeit.</l>
            <l>Das weiß ein Feldman nicht/ vnd was die Städte haben/</l>
            <l>Daß der ein Weib jhm freyht/ ein ander lests begraben;</l>
            <l>Der leufft/ der weint/ der lacht/ die meisten suchen Geldt/</l>
            <l>Vnd wann es funden ist/ so muß es in die Welt.</l>
            <l>Da sieht man eine Fraw die jhren Mann zu schonen/</l>
            <l>Der ohne diß schwach ist/ den Knechten noch ih</l>
            <l>Vnd giebt vmbsonst hinweg. das was jhr dennoch bleibt:</l>
            <l>Vnd was man weiter noch in solchen örtern treibt/</l>
            <l>Da List/ da Hurerey/ da schweren/ schelten/ Fluchen.</l>
            <l>Gemeine sachen sein/ da nichts ist als besuchen/</l>
            <l>Als tieffe reverentz/ die nicht von Hertzen kömpt;</l>
            <l>Da einer dem sein guth/ vnd der dem andern nimpt.</l>
            <l>Das weiß ein Feldman nicht. Die grausame trompette</l>
            <l>Noch auch der Trummel schall jagt nie jhn aus dem Bette/</l>
            <l>Wie der noch halb voll schlaff muß auff die wälle gehn</l>
            <l>Aus seines Weibes schoß/ vnd in der Rüstung stehn.</l>
            <l>Er schwebt nicht auff der See/ da Himmel/ Wind vnd Wellen</l>
            <l>Ein armes schwaches Schiff fast stürtzen zu der Höllen/</l>
            <l>Vnd stossen an den grund. Er ehrt den Herren nicht/</l>
            <l>Der offte wenig helt/ vnd dennoch viel verspricht.</l>
            <l>Sein thun ist schlecht vnd recht man sieht jhn niemand neiden</l>
            <l>Noch an deß Nechsten fall die falschen augen weiden;</l>
            <l>Nicht wündschen was jhm fehlt ist seine gantze lust/</l>
            <l>Lebt außer furcht’ vnd trost/ vnd ist jhm wol bewußt.</l>
            <l>Er liebt das grüne feld für allen andern sachen/</l>
            <l>Kan in der freyen lufft sich etwas grösser machen/</l>
            <l>Vnd faßt jhm frischen muth. Da gehen seine Küh/</l>
            <l>Mit Lämmern vntermengt/ ins graß biß an die knie.</l>
            <l>Der schwartze Schäffer steht bey einer hohen Linden</l>
            <l>Gelehnet auff den stab/ vnd schneidet in die rinden/</l>
            <l>Der liebsten Namen ein/ bald schwingt er in die höh</l>
            <l>Das trewe Hirtenlied von seiner Galathe.</l>
            <l>Nicht allzuweit darvon da sieht er seine Stuten</l>
            <l>Vor geilheit lustig sein/ vnd nagen an den Ruten.</l>
            <l>Dann geht er ferner auch zu seinen Bienen hin/</l>
            <l>Schawt wie zwey grimme heer offt an einander ziehn/</l>
            <l>Vnd vmb des Nachbars klee sich bey den stöcken zancken/</l>
            <l>Die voller honig sein: Führt nachmals seine rancken</l>
            <l>Vnd junge reben auff. In dessen kömpt sein Weib/</l>
            <l>Die nicht nach bisem reucht/ vnd jhren schnöden Leib/</l>
            <l>Wie falscher wahr geschieht/ vollauff an allen enden</l>
            <l>Hat prächtig außgeputzt; sie trägt in jhren händen/</l>
            <l>Die grob durch arbeit sein/ von grünem Majoran/</l>
            <l>Vnd Rosen einen Krantz/ vnd krönet jhren Mann.</l>
            <l>Bald setzt sie sich mit jhm bey einem Walde nieder/</l>
            <l>An dem ein schönes quell mit rauschen hin vnd wieder/</l>
            <l>Fleust heller noch als Glaß. Der leichten Vögel schar</l>
            <l>Springt auff den ästen vmb/ der grüne Specht/ der Star/</l>
            <l>So offte reden lernt. Die Nachtigal vor allen</l>
            <l>Singt dem der sie ernehrt vnd jhnen zu gefallen:</l>
            <l>Die Lerche schreyt auch: Dir Dir lieber </l>
            <l>Danckt alle Welt/ Dir Dir Dir sein wir was wir sein.</l>
            <l>In dessen schleicht der Schlaff/ der mitler aller sachen/</l>
            <l>Durch jhre Glieder ein/ vnd wann sie dann erwachen/</l>
            <l>Daß nun die Sonne fast zu Golde gehen soll/</l>
            <l>So führet sie jhn heim/ vnd setzt den Tisch bald voll</l>
            <l>Mit Speisen die sein Hoff vnd Landgut selber träget;</l>
            <l>Ein Eyer oder drey die jetzt erst sein geleget/</l>
            <l>Die Henne selbst darzu/ ein frisches Haselhun/</l>
            <l>Nach dem die Bürger sonst die Finger lecken thun:</l>
            <l>Ein Lamb das heute noch lieff neben seiner Mutter/</l>
            <l>Den feisten Ram der Milch/ vnd quitten gelbe Butter/</l>
            <l>Vnd Käse neben bey wie Holland selbst kaum hat:</l>
            <l>Auch Obst das sonsten ist so thewer in der Stadt.</l>
            <l>Diß hat er vnd noch mehr; Ißt was er kan verdewen/</l>
            <l>Legt fein jhm selber vor/ darff sich mit nichten schewen</l>
            <l>Ob gleich er-auff dem Tisch die Ellebogen stützt/</l>
            <l>Vnd nicht mit steiffer Brust wie eine Jungfraw sitzt.</l>
            <l>Dann fasset er den Krug mit allen beyden Händen/</l>
            <l>Trinckt seine fernewein daß er biß aus den Lenden</l>
            <l>Drauff Athem holen muß: Ist gäntzlich vnbedacht</l>
            <l>Daß nicht ein guter Freund jhm etwas beygebracht:</l>
            <l>Der reissende Mercur/ vnd das/ so jungen Pferden</l>
            <l>An jhren Stirnen hengt wann sie gebohren werden/</l>
            <l>Das bleiche Wolffeskraut/ vnd was vor Gifft das Landt</l>
            <l>Bey vnserm Ponto trägt ist Dörffern vnbekant.</l>
            <l>Dann macht der Wirt sich erst auß müdigkeit zu Bette;</l>
            <l>Sie spinnt mit dem Gesind’ in dessen in die wette/</l>
            <l>Vnd netzt die Finger wol/ biß sie auch allgemach</l>
            <l>Das Haupt legt auff die Brust/ vnd folgt dem Manne</l>
            <l>Den sie/ wie sehr er schnarcht/ auß hertzlichem verlangen </l>
            <l>Der keuschen wollust küßt auff seine braune wangen/</l>
            <l>Vnd was zu folgen pflegt. Ist schon jhr lager nicht</l>
            <l>Verhangen mit Damast/ vnd ob das Stro gleich sticht</l>
            <l>Durch jhren vnterpfül/ so ist er dennoch reine/</l>
            <l>Darff keines Artzes Tranck vom Holtze das ich meine/</l>
            <l>Vnd manchem rhaten muß: Da ist kein Zanck noch Neyd/</l>
            <l>Kein Argwohn/ kein betrug/ vnd kein verdeckter Eyd/</l>
            <l>So ruhen sie mit lust; biß es begint zu tagen/</l>
            <l>Vnd auff den Hügeln sich der Morgenröthe Wagen</l>
            <l>Von fernen sehen lest/ dann dehnen sie sich aus/</l>
            <l>Vnd sind zugleiche beyd’ auff einen sprung heraus.</l>
            <l>O solte doch auch ich/ nach solcher weiten Reise/</l>
            <l>Vnd so viel vngemach/ bey euch sein gleicher weise</l>
            <l>Ihr Thäler/ jhr Gebirg/ jhr Brunnen/ vnd du Strand</l>
            <l>Deß Bobers/ da man mich zum ersten auff der Hand</l>
            <l>Herumb getragen hat/ da die begraben lieget</l>
            <l>So mich zur Welt gebracht/ vnd da ich erstlich krieget</l>
            <l>Das schlechte was ich weiß. Ich halte nichts auff Geld/</l>
            <l>Auff Ehre die vergeht/ vnd Gauckeley der Welt.</l>
            <l>Mein wundsch ist einig der/ mit rhue da wohnen können</l>
            <l>Wo meine Freunde sein/ die gleichsam alle sinnen</l>
            <l>Durch starcke Zauberey mir haben ein gethan/</l>
            <l>So daß ich jhrer nicht vergessen wil noch kan.</l>
            <l>Hier wolt’ ich was mir noch ist vbrig von dem Leben/</l>
            <l>Wie wenig es auch ist/ mir vnd den meinen geben;</l>
            <l>Hier wolt’ ich ein klein Feld selbst bawen mit der Handt/</l>
            <l>Dem Volcke zwar nicht viel/ doch selber mir bekandt.</l>
            <l>Ich würde zuvoraus die lange zeit vertreiben/</l>
            <l>Wie auch bißher geschehn/ mit lesen vnd selbst schreiben.</l>
            <l>Verachten sicherlich das was das blawe Feldt</l>
            <l>Deß Meeres weit vnd breit in seinen Armen helt/</l>
            <l>Weil alles eitel ist: Die Kräfften ausgenommen</l>
            <l>Die von den sinnen nur vnd dem Gemüte kommen/</l>
            <l>Das aller eitelkeit/ die der gemeine Mann</l>
            <l>Für grosse sachen helt/ getrost entsagen kan.</l>
            <l>Ich lerne täglich was aus meinem Leben nehmen/</l>
            <l>So nicht darein gehört/ vnd die begierde zähmen/</l>
            <l>Vnd fragte nichts darnach/ ob der so in die Hand</l>
            <l>Deß Feindes liefern thut verräterlich sein Land/</l>
            <l>Vnd mit dem Eyde spielt/ mit sechsen prächtig führe/</l>
            <l>Vnd/ wann er lüge schon/ bey seinem Adel schwüre.</l>
            <l>Kein Herr der solte mich sehn bey dem Wagen gehn/</l>
            <l>Vnd mit der Hoffepursch vor seiner Taffel stehn.</l>
            <l>Dem allem ab zu sein/ wolt ich mich gantz verhüllen/</l>
            <l>Mit Tausend Bücher Schar/ vnd meinen Hunger stillen</l>
            <l>An dem was von Athen bißher noch vbrig bleibt.</l>
            <l>Was Aristonis Sohn/ ein Gott der Weisen/ schreibi/</l>
            <l>Was Stagyrites sagt/ Pythagoras verschweiget/</l>
            <l>Homerus vnser Printz gleich mit den fingern zeiget/</l>
            <l>Vnd was der trefliche Plutarchus hat gewust/</l>
            <l>Ja mehr/ gantz Griechen Land das were meine lust.</l>
            <l>Dann wolt’ ich auch zu Rom/ der Königin der Erden/</l>
            <l>Was mein Latein belangt mit ehren Bürger werden:</l>
            <l>Trotz einem der hierumb mich führte für den Raht/</l>
            <l>Als wer’ ich/ wie gebührt/ nicht bürtig aus der Stadt.</l>
            <l>Der grosse Cicero/ Sallustius ingleichen/</l>
            <l>Vnd Maro würden mir die Hände selber reichen;</l>
            <l>Auch Flaccus/ welchen ich so trewlich aus gelegt/</l>
            <l>Wiewol mit schlechtem danck/ als zu geschehen pflegt.</l>
            <l>Der Reiche Seneca an witz vnd an vermögen/</l>
            <l>Der schlauhe Tacitus/ vnd was noch ist zu gegen</l>
            <l>Must’ allzeit vmb mich sein. Rom solte zwar vergehn/</l>
            <l>Doch sieht man sie noch jetzt in vnsern Hertzen stehn.</l>
            <l>Wir lassen nichts hindan: Die vrsach aller dinge/</l>
            <l>Worauß/ von wem/ vnd wie ein jeglich thun entspringe/</l>
            <l>Warumb die Erde steht/ der Himmel wird gewandt/</l>
            <l>Die wolcke Fewer gibt/ ist sämbtlich vns bekandt.</l>
            <l>Mehr was das oben sey aus welchem wir genommen/</l>
            <l>Vnd wiederumb darein nach diesem leben kommen:</l>
            <l>Ja Gott den niemand kennt/ vnd kein gemeiner sinn</l>
            <l>Kan fassen/ der kömpt selbst in vns vnd wir in jhn.</l>
            <l>Wir sehen wie der Leib des Menschen muß verderben/</l>
            <l>Der Leib das minste theil; die Seele kan nicht sterben:</l>
            <l>Wir sehn wie wann diß wird ein anders nicht besteht/</l>
            <l>Vnd wann noch eines kömpt/ auch nachmals diß vergeht.</l>
            <l>Die also auff den lauff der Welt recht achtung geben/</l>
            <l>Erlernen der Natur hierauß gemesse leben/</l>
            <l>Sie bawen auff den schein des schnöden wesens nicht/</l>
            <l>Das beydes nur die zeit gebiehret vnd zubricht.</l>
            <l>Sie werden durch den wahn/ der wie ein blinder jrret/</l>
            <l>Im fall er die vernunsst wil meistern/ nicht verwirret:</l>
            <l>Sie wissen allen fall des Lebens zue bestehn/</l>
            <l>Vnd können vnverzagt dem Tod’ entgegen gehn:</l>
            <l>Das wolt’ ich gleichfals thun/ vnd meines geistes kräfften</l>
            <l>Versuchen allezeit mit müssigen geschäfften;</l>
            <l>Ich liesse nicht vorbey so viel man künste weiß/</l>
            <l>Vnd was man helt vor schwer erstieg’ ich durch den fleiß.</l>
            <l>Der Länder vntergang/ der alten Völcker sitten/</l>
            <l>Ihr essen/ jhre tracht/ wie seltzam sie gestritten/</l>
            <l>Wo diß vnd das geschehn/ ja aller zeiten stand</l>
            <l>Von anbegin der Welt macht ich mir gantz bekand.</l>
            <l>So würd’ ich meine Verß wol auch nicht lassen liegen:</l>
            <l>Gar bald mit Mantua biß an die Wolcken fliegen/</l>
            <l>Bald mit dem Pindaro: Nasonis Elegi:</l>
            <l>Doch zuvoraus genannt/ als meine Poest:</l>
            <l>Vnd vnser deutsches auch/ darinnen ich vorweilen</l>
            <l>Von Venus/ jhrem Sohn’ vnd seinen süssen pfeilen</l>
            <l>Nicht ohne fortgangschrieb; jetzt aber/ nun mein sinn</l>
            <l>Vmb etwas reisser ist/ auch höher kommen bin.</l>
            <l>Ich dörffte/ wann der Geist sich würde bey mir regen/</l>
            <l>Von dir wol auch noch mich zuschreiben vnterwegen/</l>
            <l>Von deiner treffligkeit/ du mächtiger Piast/</l>
            <l>Der du so grosses lob durch die noch jetzund bast/</l>
            <l>Die von dir kommen sindt. Wie Heinrich war vor zeiten</l>
            <l>Den man den frommen hieß/ der durch sein mannlich streiten</l>
            <l>Auch tod hat obgefigt/ vnd vor das Vatterland/</l>
            <l>So fast erlegen war/ starb mit gewehrter hand.</l>
            <l>Vor andern solte man den grossen Friedrich schawen/</l>
            <l>Der Schulen vielerhand vnd Schlösser wollen bawen/</l>
            <l>Ein Fried vnd Krieges Fürst: vnd dann George dich;</l>
            <l>Vnd deinen Nefen auch der jetzt so williglich</l>
            <l>Bey dieser schweren zeit in den Regierungs sachen</l>
            <l>Des Landes Schlesien sich dargestellt zu wachen.</l>
            <l>Ist vnser Ober Haupt/ vnd lest die seinen nicht/</l>
            <l>Die fleißig auff jhn sehn als auff jhr wares Liecht</l>
            <l>In dieser trüben Nacht: vnd was noch mehr zu schetzen;</l>
            <l>Inmitten solcher last ist dennoch sein ergetzen/</l>
            <l>Sein’ allerbeste lust/ das Volck so Bücher liebt/</l>
            <l>Vnd helden nach dem̃ Tod’ erst jhr recht leben gibt.</l>
            <l>Georgi Rudolph wol! jhr werdet künfftig bleiben/</l>
            <l>Vnd ewers Namens rhum/ so lange man wird schreiben</l>
            <l>Von grosser Leute that: jhr werdet ewig stehn/</l>
            <l>Solt’ alles nach der zeit bund vber ecke gehn.</l>
            <l>O liebstes Vatterland/ wann werd’ ich in dir leben?</l>
            <l>Wann wirst du meine freund’ vnd mich mir wieder geben?</l>
            <l>Ich schwinge mich schon fort; gehab dich künfftig wol/</l>
            <l>Du altes Dacia/ ich wil wohin ich sol.</l>
            <l>Lisabon Ist
deß Verwal-
ters Nam̃e
vber deß
Gold Berck-
werck zu
Zlatna in
Sibenbür-
gen.Vnd jhr/ Herr Lisabon/ bleibt der jhr seidt gewesen/</l>
            <l>Mein Herr/ mein werther freund: das was hier wird gelesen/</l>
            <l>Wie schlecht es jmmer ist/ wird künfftig doch allein</l>
            <l>Bezeugen meine trew/ wann ich vnd jhr nicht sein.</l>
          </lg>
        </lg>
      </div>
    </body>
  </text>
</TEI>
