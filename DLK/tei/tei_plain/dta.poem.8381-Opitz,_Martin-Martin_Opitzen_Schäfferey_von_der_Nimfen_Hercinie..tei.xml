<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Martin Opitzen Schäfferey  
 von der Nimfen Hercinie.</title>
        <author>
          <persName>
            <surname>Opitz</surname>
            <forename>Martin</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">1</measure>
        <measure type="verses">208</measure>
        <measure type="verses_per_stanza">1-208</measure>
        <measure type="syllables">2585</measure>
        <measure type="tokens">1786</measure>
        <measure type="characters">10348</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1630</date>
      </publicationStmt>
      <sourceDesc>
        <p corresp="urn:nbn:de:kobv:b4-200905197863"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Martin Opitzen Schäfferey  
 von der Nimfen Hercinie.</head>
          <lg rhyme="unknown" type="stanza">
            <l>Brich an/ du schöner tag/ vndt komm/ du edles kindt/</l>
            <l>Dem götter/ vndt das hauß der götter g&amp;#252;nstig sindt/</l>
            <l>Der himmel/ vndt auch wir. wir haben zwar gewunden</l>
            <l>Ein garn/ ein weißes garn zue seines lebens stunden;</l>
            <l>Wo ist die farbe hin? die faden werden goldt.</l>
            <l>Brich an tag/ komm o kindt! die götter sindt dir holdt/</l>
            <l>Ihr himmel/ vndt wir auch: sie wollen dich begaben/</l>
            <l>Dir schencken diß was viel wol wündtschen/ wenig haben.</l>
            <l>Mars seinen großen muth/ vndt Jupiter verstandt.</l>
            <l>Komm an/ dein güldnes garn das wächst vns in der handt/</l>
            <l>Vndt spinnt sich selber auff. schaw hier die schönen blicke</l>
            <l>Der heldinn welche dich mitt solchem gueten glücke</l>
            <l>Der liechten Sonnen zeigt/ der heldinn die jetzt dir</l>
            <l>Das leben/ vndt hernach des lebens beste ziehr</l>
            <l>Die tugendt geben wirdt du wirst zwar waise werden</l>
            <l>Durch deines Vatern todt/ der kürtzlich dieser erden</l>
            <l>Soll geben guete nacht/ wie vnser buch vermag;</l>
            <l>Doch die durch welche du gebracht wirst an den tag</l>
            <l>Wirdt nicht nur muter sein/ wirdt auch mitt vatersinnen</l>
            <l>Zur waren tugendt lust dich baldt gewehnen können/</l>
            <l>Dir zeigen einen weg wohin der gehen soll/</l>
            <l>Stracks wann er gehen leint/ der edlen lobes voll</l>
            <l>Wil brechen durch die zeit du wirst für allen dingen</l>
            <l>Auff jhrem armen noch am liebsten hören klingen</l>
            <l>Die trummel vndt trompet/ wirst reißen mitt der handt</l>
            <l>Auff einen degen zue/ der etwan an der wandt</l>
            <l>Mag auffgehend er sein. das mittel dich zue schweigen</l>
            <l>Wirdt sein ein blanckes helm/ ein schönes roß zue zeigen/</l>
            <l>Die lantz vndt rennebahn. ein solches tocken spiel</l>
            <l>Liebt erstlich baldt ein kindt das nicht versa wern wil</l>
            <l>In seiner muter schoß. wann dann zue deinen tagen</l>
            <l>Die sprache kommen wirdt/ so wirst du lernen fragen</l>
            <l>Nach dem was ritterschafft vndt lob der ahnen ziehrt;</l>
            <l>Wirst werden zue der lust der weißheit angeführt/</l>
            <l>Kein feindt der bücher sein. wirst Rom begierig hören</l>
            <l>In jhrer sprache selbst/ dich laßen von jhr lehren</l>
            <l>Durch was für witz/ vndt krafft sie jhr die gantze welt/</l>
            <l>Was Titan überscheint/ zum füßen hatt gefellt.</l>
            <l>Es wirdt von rapfferkeit/ von strengem kriegeswesen</l>
            <l>Dir Leipzig/ Tübingen vndt Altorff weiter lesen/</l>
            <l>Vndt sagen/ daß ein heldt der große thaten liebt/</l>
            <l>Den thaten noch mehr schein durch kunst vndt klugheit giebt.</l>
            <l>Biß daß der hohe sinn dich vber berge tieget/</l>
            <l>Wo Freyheit jhren grundt tieff in die see geleget</l>
            <l>Von langen zeiten an/ vndt Nereus eine stadt/</l>
            <l>Die aber länder zwingt/ zue seinem weibe hatt.</l>
            <l>Dann wirft du nechst darbey ein gast Antendrs werden/</l>
            <l>So lange Cynthia sechs mal den kreiß der erden</l>
            <l>Mitt gantzem liechte füllt: du wirst hier deinen standt/</l>
            <l>Dein edles ritterblut/ auch zeigen mitt der handt/</l>
            <l>Die offtmals sagen muß was mancher führt im hertzen;</l>
            <l>Wirst kunst zur mannheit thun/ vndt mitt dem degen schertzen/</l>
            <l>Indünfftig ernst zue sein; wirst legen deine zeit/</l>
            <l>Die zeit so güldinn ist/ an güldne tapfferkeit/</l>
            <l>An sprachen vndt verstandt. wirst hin nach Rom verreisen/</l>
            <l>Vndt an den Tiberstrom daselbst dir laßen weisen</l>
            <l>Wo Rom gewesen sey: hier stundt die ziehr der welt/</l>
            <l>Wirdt sprechen wer dich führt; hier war der tugendt feldt/</l>
            <l>Das ort von dem sich ließ der erdenkreiß beschönen.</l>
            <l>Auff dieses solt du sehn die muter der Sitenen/</l>
            <l>Der welt Sirene selbst; vndt Bajas/ vndt jhr badt/</l>
            <l>Was Cuma/ was Puzol für lust vndt wunder hatt/</l>
            <l>Der schaw platz der natur. dich wirdt zue roße setzen</l>
            <l>Das blüende Florentz; es soll sich selbst ergetzen</l>
            <l>Der weißen Nimfen schar am hohen Apennin/</l>
            <l>Wann deine freye faust des pferdes stoltzen sinn</l>
            <l>Wirdt brechen durch den zaum/ baldt sichet laßen fliegen</l>
            <l>Mitt schäumender begier/ den winden ob zue siegen.</l>
            <l>Dann leßest du die flut der see dich nach Meßan/</l>
            <l>Von hier nach Malta zue/ von Malta auff Drapan</l>
            <l>Den Lilibeer port mitt vollem segel tragen/</l>
            <l>Darffst gegen Africa nach Tunis zue dich wegen/</l>
            <l>Machst die Tyrrhener see dir weit vndt breit bekandt/</l>
            <l>Biß Napolis dich setzt noch ein mal an sein landt/</l>
            <l>Das reiche Napolis/ vndt dann auff Pisa sendet/</l>
            <l>Diß wieder nach Florentz/ wo zwar der weg sich endet/</l>
            <l>Nicht aber auch der fleiß; du wirst auffs newe hier</l>
            <l>Die gantze sommers zeit vermehren deine ziehr</l>
            <l>Durch sprachen vndt verstandt. hierauff nach Luca ziehen/</l>
            <l>Von dar nach Genua wo krieg vndt friede blühen/</l>
            <l>Vndt auff Minerven stadt das künstliche Milan/</l>
            <l>Vndt was die tafel hier sonst mehr nicht faßen kan:</l>
            <l>Biß endtlich Spanien dir in den sinn wirdt kommen/</l>
            <l>Das nunmehr beydes hauß der Sonnen eingenommen/</l>
            <l>Vndt jhm verbunden hatt: dein weg soll Franckreich sein/</l>
            <l>Der sitten meisterinn/ der künste liecht vndt schein/</l>
            <l>An vieh vndt leuten reich/ das weit vndt breit beschloßen</l>
            <l>Mitt starcken klippen steht/ mitt wäßern gantz vmbfloßen;</l>
            <l>Verwahret mitt der see. du wirst durch Delsinat</l>
            <l>Hin auff Marsilien/ von da auff Arelat/</l>
            <l>Vndt ferner an den fuß der schneeichten Pirenen/</l>
            <l>Die jhre spitzen fast biß an die wolcken lehnen/</l>
            <l>Wo du begrüßen solt zum ersten Arragon/</l>
            <l>Vndt dann nicht ohn gefahr das stoltze Barcelon/</l>
            <l>Tottosa vndt Sagunt berhümbt vom hungerleiden/</l>
            <l>Die Königinn Valentz/ wo Duria viel weiden/</l>
            <l>Viel blumen/ graß vndt waldt vmb seine ströme hegt/</l>
            <l>Biß dich ein langer weg hin nach Toledo tregt/</l>
            <l>Von dannen nach Madrid/ auß denen jenes eisen</l>
            <l>Vndt stahl/ diß weißheit hatt. dann wirst du rückwerts reisen</l>
            <l>Da wo der Iber fleußt auff Saragosa hin/</l>
            <l>Vndt auß der Sonnen brunst in beßer wetter ziehn.</l>
            <l>Wie nun dir Spanien gegeben witz zue hören</l>
            <l>Vndt schweigen/ also wirdt dich Franckreich reden lehren/</l>
            <l>Der außzug aller lust/ der edlen demut landt/</l>
            <l>In welcher jederman geehrt wirdt vndt bekandt</l>
            <l>Der tugendt leiden kan. die erste rhue vndt wonne</l>
            <l>Das wirdt Tolosa sein am strande der Garonne;</l>
            <l>Auff diese Bordeaux; Roschelle nechst nach jhr/</l>
            <l>Das Mars liebt vndt Neptun; hierauff der Musen ziehr</l>
            <l>Vndt künstmarckt Poictiers: dann wirst du sampt den flüßen</l>
            <l>Der gelben Loir Angiers/ vndt Toous/ vndt Blois begrüßen/</l>
            <l>Nicht minder Orleans das Bacchus also liebt/</l>
            <l>Vndt dem Mercur das lob der reinen sprache giebt.</l>
            <l>Wo laßen wir Paris? hier wirst du auch verbleiben/</l>
            <l>Wo alle weißheit wohnt/ wirst deine zeit vertreiben</l>
            <l>Mitt übung die ein heldt vndt ritter haben muß.</l>
            <l>Nach Franckreich/ wann du nun der stoltzen Seyne fluß/</l>
            <l>Den faulen gang der Ar/ des Rhodans schnelles fliehen</l>
            <l>Gesehen hast/ wirst du dann auch an die Temse ziehen</l>
            <l>Dem wolgebawren strom/ beschawen Engellandt/</l>
            <l>Das durch den Ocean von vns ist abgetrannt/</l>
            <l>Dein rückweg sollen sein die starcken Niederlande/</l>
            <l>Ostende/ Brug vndt Schluys/ vndt Gendt am Scheldestrande/</l>
            <l>Vndt Brüßel/ vndt was mehr des Zepters willen hört</l>
            <l>Das gegen Ost vndt West gehorsamb wirdt geehrt/</l>
            <l>Nicht nur von einer welt: dann seine gegen wercke/</l>
            <l>Die nun so lange zeit mitt großer list vndt stärcke</l>
            <l>Sich wieder jhn gesetzt. hier halt die flügel an;</l>
            <l>Hier schawe wieder heim; es ist genung gethan;</l>
            <l>Die deinen ruffen dich/ du blum vndt ziehr der jugendt;</l>
            <l>Sie wollen nunmehr sehn das reichthumb deiner tugendt/</l>
            <l>Der reise newe frucht. was wirdt für wonne hier</l>
            <l>Bey deinen quellen sein/ wann du/ jhr trost vndt ziehr/</l>
            <l>An beute reicher noch als Jason heim wirst kommen/</l>
            <l>Nach dem du alles das in augenschein genommen</l>
            <l>Was sehens würdig ist/ vndt nicht nur feldt vndt landt</l>
            <l>Vndt städte/ sondern auch die leute hast erkandt</l>
            <l>Die Phebus oder Mars begreifft in seinem orden;</l>
            <l>Wann dir der Musen volck zue freunde wirdt sein worden/</l>
            <l>Zue Londen Casaubon/ vndt zue Paris Thuan/</l>
            <l>Zue Leiden Scaliger/ vndt was man nennen kan</l>
            <l>Für etwan einen geist der nicht auß schlechter erden</l>
            <l>Vom Titan ist gedreht. die grünen wiesen werden</l>
            <l>Sich frewen vmb vndt vmb/ es wirdt thal/ pusch vndt feldt</l>
            <l>Ein grünes kleidt anziehn/ es werden dir/ o heldt/</l>
            <l>Die klaren bäche hier mitt lust entgegen fließen/</l>
            <l>Die felsen höher stehn/ der Nimfen schai dich grüßen/</l>
            <l>Der zarten Nimfen schar von dreyerley gestalt/</l>
            <l>Als denen heilig sindt die flüße berg vndt waldt/</l>
            <l>Bey welchen wir diß liedt in demant einverleiben/</l>
            <l>Damit es von der zeit mag vnberastet bleiben/</l>
            <l>Mag sein ein stetes pfandt des himmels der dich liebt/</l>
            <l>Vndt vns noch mehr befehl also zue setzen giebt:</l>
            <l>Ihr schönes himmel volck/ jhr glatten Oreaden/</l>
            <l>Du der Napeen herr/ jhr flüchtigen Dryaden/</l>
            <l>Vndt jhr Najaden auch/ du Echo die du nicht</l>
            <l>Was anders sagen kanst als was man zue dir spricht/</l>
            <l>Ihr süßen Gratien/ du Pales/ du Diane/</l>
            <l>Seidt günstig wann er hier auff einem grünen plane/</l>
            <l>Auff ewre püsche zue/ vmb ewer edles feldt/</l>
            <l>Bey dieser einsamkeit nach schnellem wilde stellt/</l>
            <l>Vndt sucht ergetzt zue sein. er wirdt die wälder ziehren</l>
            <l>Mitt seiner gegenwart/ wirdt an den wilden thieren/</l>
            <l>Ein newer Hercules/ versuchen seine krafft/</l>
            <l>Vndt diß nach dem er hatt die sorgen abgeschafft</l>
            <l>Für seine leut' vndt landt. man muß die arbeit mengen</l>
            <l>Mitt einer freyen lust/ vndt auch der rhue verhengen/</l>
            <l>Wie selbst thut die Natur/ die nie stets winter macht/</l>
            <l>Stets sommer/ oder lentz; stets regen/ oder nacht.</l>
            <l>Dein bogen/ Delia/ wirdt gleichfalls abgelaßen;</l>
            <l>Es pfleget Jupiter den becher an zue faßen</l>
            <l>Mitt eben dieser handt in der er donner tregt:</l>
            <l>So wirdt der heldt auch thun nach dem er abgelegt</l>
            <l>Des Vaterlandes last/ für welches er soll streiten</l>
            <l>Mitt ritterlicher faust/ wann gar in kurtzen zeiten</l>
            <l>Auch diß ort/ welches jetzt der werthe friede ziehrt/</l>
            <l>Auff krieg ohn alle schuldt wirdt werden angeführt.</l>
            <l>Als wie des windes zorn die eiche nicht kan spalten/</l>
            <l>Wie eine klippe pflegt die wellen auff zue halten/</l>
            <l>So wirdt er vnverzagt auch eine kecke schar</l>
            <l>Den kürtzern lehren ziehn/ wirdt suchen die gefahr</l>
            <l>Durch die erwachsen soll: jhm wirdt der hauffe weichen/</l>
            <l>Als wie das schöne volck der sternen muß verbleichen</l>
            <l>Wann et wan Cynthia das gantze liecht bekömpt/</l>
            <l>Vndt einen vollen glantz von jhrem bruder nimpt</l>
            <l>Der gegenüber steht; der starcke löwe zeiget</l>
            <l>Vmbsonst die gelbe mahn/ die Thracer leyer schweiget/</l>
            <l>Orion drewet schwach/ das groß' vndt kleine thier</l>
            <l>Schawt tunckel vmb sich her/ vndt blickt kaum halb herfür</l>
            <l>Auß einer hellen lufft. er wirdt dem feinde weisen</l>
            <l>Wie schlechtes glücke hatt wer hunger/ glut vndt eisen</l>
            <l>Zue frembden leuten tregt/ vndt bringt ein armes landt</l>
            <l>Vmb freyheit/ recht vndt heil ohn vrsach vndt verstandt.</l>
            <l>Damitt er rhümlich auch mag nach dem tode leben/</l>
            <l>So wirdt der himmel jhm viel edle zweige geben</l>
            <l>Durch einen werthen stamm/ den du/ o heldt Piast/</l>
            <l>Mitt Zepter vndt gew alt so weit erhaben hast;</l>
            <l>Den eine göttin selbst zum himmel auffgeführet</l>
            <l>Mitt jhrer frömigkeit; den Henrich hoch geziehret</l>
            <l>Mitt blute für sein landt; dem seine grüne frucht</l>
            <l>Kein wetter dieser zeit/ vndt keiner jhare flucht</l>
            <l>Wirdt legen vnter sich auch dieser heldt soll schawen</l>
            <l>Sich selbst in seiner art/ soll schöne pflantzen bawen</l>
            <l>Von aller tugendt ziehr/ die lust vndt fröligkeit</l>
            <l>Vndt rhum jhm machen wirdt die gantze lebenszeit.</l>
            <l>Genung; was sonst allhier ist vnverzeichnet blieben/</l>
            <l>Das ist mitt golde doch in vnser buch geschrieben.</l>
          </lg>
        </lg>
      </div>
    </body>
  </text>
</TEI>
