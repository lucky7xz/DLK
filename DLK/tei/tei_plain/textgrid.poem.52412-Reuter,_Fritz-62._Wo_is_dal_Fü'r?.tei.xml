<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">62. Wo is dal Fü'r?</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">4</measure>
        <measure type="verses">394</measure>
        <measure type="verses_per_stanza">1-27 2-170 3-27 4-170</measure>
        <measure type="syllables">3342</measure>
        <measure type="tokens">2450</measure>
        <measure type="characters">13436</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>62. Wo is dal Fü'r?</head>
          <lg rhyme="unknown" type="stanza">
            <l>Wer in Demmin sünst hett verkihrt,</l>
            <l>De kihrte dunn bi Böckel an;</l>
            <l>Wer in »Stadt London« nu logiert,</l>
            <l>Logiert bi Buck, so heit de Mann.</l>
            <l>Dat is de Lop so in de Welt,</l>
            <l>Un wenn't di just ok nich geföllt,</l>
            <l>Dat helpt di nich, du möst mit ran:</l>
            <l>Is hüt din Utseihn jung un smuck,</l>
            <l>Büst morgen du en ollen Mann;</l>
            <l>Wat »Küken« heit, dat ward 'ne Kluck;</l>
            <l>Un ut en Böckel ward en Buck.</l>
            <l>Un sünd wi nu ok olle Lüd',</l>
            <l>So denk wi girn noch an de Tid,</l>
            <l>Wo sei uns tellten tau de Jungen</l>
            <l>Un wi as Häuken rümmer sprungen.</l>
            <l>Un hellsch fidel un häglich was't,</l>
            <l>As Böckel Wirt un Piter Gast;</l>
            <l>So as de Gast was, was de Wirt.</l>
            <l>Dunn würd mit Narenkappen lüdt,</l>
            <l>De Esel bi den Start upschirrt;</l>
            <l>Sin'n Nar'n hett jeder Zucker gewen</l>
            <l>Un Düwels-Jux un -Ulk bedrewen;</l>
            <l>Dunn würd in männig lustig Nacht</l>
            <l>De Sorg' tau'r Husdör rute lacht.</l>
            <l>Doch hett de Sak mal gruglich en'nt,</l>
            <l>As Piter rep: »Kreuz Element!</l>
            <l>Herr Böckel, rut! Ehr Hus, dat brennt.«</l>
          </lg>
          <lg rhyme="unknown" type="stanza">
            <l>Doch de Geschicht will ick vertellen.</l>
            <l>Eins seten lustige Gesellen</l>
            <l>Bi Win in de »Stadt London« wedder.</l>
            <l>Herr Böckel, de gung up un nedder</l>
            <l>Un ded so recht vergnäuglich sin,</l>
            <l>Sin Wirtshus was bet baben vull.</l>
            <l>Dunn klingelt buten dat verdull,</l>
            <l>Un Piter Krohn, de kümmt herin</l>
            <l>Un makt denn glik en groten Larm.</l>
            <l>»kellnär, en Zimmer gleich! Un warm!</l>
            <l>Was gibt's zu essen? Karte her! –</l>
            <l>Kalbsbraten, Beefsteaks, Ribbespeer –</l>
            <l>Mir Beefsteak, Eier drauf geschlagen!</l>
            <l>Doch erst en Kognak für den Magen!«</l>
            <l>»je«, seggt nu Böckel »'s tut mir leid,</l>
            <l>Die Zimmer sind besetzt für heut;</l>
            <l>Ich habe leider kein Quartier.«</l>
            <l>»was? Hier kein Zimmer mehr für mir?«</l>
            <l>»herr Krohn, bedaur', ich kann nicht dienen,</l>
            <l>Hab kein apartes mehr for Ihnen.</l>
            <l>Indessen doch – en Ausweg weiß ich,</l>
            <l>Auf Nummero dreihundertdreiunddreißig</l>
            <l>Logiert aus Gladbach ein Herr Joseph Timm.«</l>
            <l>Un flustert em nu tau mit lise Stimm:</l>
            <l>»taum irstenmal, is noch so'n Gräunen,</l>
            <l>Wenn Sie mit dem sich könnten einen,</l>
            <l>Dann ließ die Sach sich arrangieren,</l>
            <l>Sie könnten dann bei </l>
            <l>Na, Piter Krohn, de söcht sick dissen</l>
            <l>Un drinkt tausam mit Josep Timmen</l>
            <l>'ne Buddel Spon von Josep Nissen</l>
            <l>Un ward em för den Anslag stimmen.</l>
            <l>»je«, seggt hei denn, »mein lieber Timm,</l>
            <l>Ein Umstand ist dabei nur schlimm:</l>
            <l>Nachtwandeln, könn'n Sie dat verdragen?«</l>
            <l>»je, ich ...« – »Nein, Freundchen, still! Ich weiß,</l>
            <l>Was Sie mir alles können sagen –</l>
            <l>Nein, nein! So wahr ich Piter heiß,</l>
            <l>Ich habe keinen noch geschlagen,</l>
            <l>Keinen gewürgt, das G'nick ihm umgedreht</l>
            <l>Und mich in der Fatalität</l>
            <l>Nur höchst gemütlich stets betragen.</l>
            <l>Und sollt es leider heut gescheh'n,</l>
            <l>Daß Sie mich schlafend wandeln sehn,</l>
            <l>So rufen Sie nur: 'Piter Krohn!',</l>
            <l>So wie Sie rufen, wach ich schon.«</l>
            <l>Na, Josep Timm seggt: »Schön!« un geiht tau Bedd,</l>
            <l>Doch unse leiwe Piter hett</l>
            <l>Sick noch 'ne lange Tid mit ein'n gewissen</l>
            <l>Herrn von Laros' un von Lafitt',</l>
            <l>Mit de hei girn tausamen sitt,</l>
            <l>Vel Schön's vertellt von Josep Nissen.</l>
            <l>Un as den Stoff hei gründlich hett verhandelt</l>
            <l>Nimmt hei sin Licht, steiht up un wandelt</l>
            <l>Mit sihr verquere Beinphilosophie</l>
            <l>De Trepp herup nah sin Logis.</l>
            <l>Still rauht dor Josep Timm, un Piter Krohn</l>
            <l>Pöllt sick ut sin Kledasch' herut,</l>
            <l>Dunn hürt hei buten so'n Ton,</l>
            <l>So'n Larmen ward't un so'n Gelut!</l>
            <l>Hei makt dat Finster up un kickt heraf,</l>
            <l>Dunn rönnt vörbi in vullen Draf</l>
            <l>En oll Nachtwächter un schriggt: »Fü'r!«</l>
            <l>Un Piter fröggt, wo't Füer wir?</l>
            <l>Ob in de Stadt, ob mang de Schünen?</l>
            <l>»ne«, röppt de Kirl, »das brennt bei Ihnen!«</l>
            <l>Na, Piter nu, de prallt taurügg,</l>
            <l>Grippt irst nah sinen Prauwenkasten –</l>
            <l>»ne, ne! De hett noch Tid! </l>
            <l>Ne, irst de Hos'! Ne, nich! De nahsten!</l>
            <l>Irst Josep Timm, de künn verbrennen!«</l>
            <l>Un ward an't Bedd heranner rönnen</l>
            <l>Un kriggt em packt bi Hor un Fell</l>
            <l>Un springt in'n Hemden vör em rüm.</l>
            <l>»heraus! Heraus! Herr Joseph Timm!</l>
            <l>Es brennt bei uns, hier im Hotel!«</l>
            <l>De springt ut Pitern sine Hän'n</l>
            <l>Nu pil tau Höcht un hell tau En'n</l>
            <l>Un denkt, uns' Piter wandelt Nacht,</l>
            <l>Un röppt: »Herr Krohn, Herr Piter! Aufgewacht!</l>
            <l>Sie sagten doch, Sie hätten keinen</l>
            <l>Gewürgt und keinen umgebracht,</l>
            <l>Warum denn mir? Herr Piter, mir?</l>
            <l>Herr Jes! Nu rennt er aus der Tür!«</l>
            <l>Un Josep Timm</l>
            <l>Nu achter drin!</l>
            <l>»ei Gott, Herr Jes im Himmelsthron,</l>
            <l>Herr Piter, Piter, Piter Krohn!«</l>
            <l>Je, hett sick wat tau Pitern un tau Krohnen!</l>
            <l>Uns' Piter rönnt in'n Hemden blank</l>
            <l>Mit »Fü'r! Fü'r!« den Gang entlang</l>
            <l>Un ward nich Bein un Lungen schonen.</l>
            <l>Un ut de Timmern links un rechts</l>
            <l>Im tweiten un im drüdden Stock</l>
            <l>Stört't all'ns in Hos' un Unnerrock,</l>
            <l>Wat männlichen un weiblichen Geschlechts.</l>
            <l>Un't ward dor in den halben Düstern</l>
            <l>So'n Rönnen, Lopen un Verbistern.</l>
            <l>Herr Kreihenbom up Holtenhagen</l>
            <l>Ward nah sin Döchter schri'n un fragen.</l>
            <l>En Kopmann söcht sin leiwes Wiw.</l>
            <l>De hett in Angst den Arm üm't Liw</l>
            <l>Von einen jungen Leutnant slagen,</l>
            <l>Halw dod bi dese Schreckenspost,</l>
            <l>Un rauht an sine Heldenbost.</l>
            <l>De beiden lütten Kreihenböhmings,</l>
            <l>De heww'n sick richtig so'n por Strömings</l>
            <l>Ut ehr Bekanntschaft rute gabelt</l>
            <l>Un liggen bleik ehr in den Arm.</l>
            <l>Madam Perdöhl hett in den Larm</l>
            <l>En Judenjungen rute kabelt</l>
            <l>Un liggt mit ehr twölw Stein Gewicht</l>
            <l>Den armen Mauses fast taunicht,</l>
            <l>Un bi ehr steiht ehr Nahwer Smidt</l>
            <l>Un strakt un deiht un tröst't un gütt</l>
            <l>Ehr sin Waschbecken in't Gesicht</l>
            <l>Un döpt den Judenjungen mit,</l>
            <l>Un Piter steiht in den Krawall</l>
            <l>Un schriggt, as wenn hei hängen sall,</l>
            <l>Noch ümmer: »Fü'r! Dat brennt! Dat brennt!«</l>
            <l>Un Josep Timm hett bi dat End</l>
            <l>Von't Hemd em packt un treckt un lacht:</l>
            <l>»'s ist all' nicht wahr! 's ist all' nicht wahr!</l>
            <l>Herr Piter träumt nur von Gefahr,</l>
            <l>Herr Piter Krohn, der wandelt Nacht.«</l>
            <l>Un de Verwirrung würd so grot</l>
            <l>As bi den Babylonschen Torm,</l>
            <l>Doch wir s' wohrschinlich gröter word'n,</l>
            <l>Wir Krinolin dunn all in Mod'.</l>
            <l>Na, endlich kümmt denn von't Parterr'</l>
            <l>Von dat Hotel herup de Herr,</l>
            <l>Herr Böckel, hellisch in Verdruß,</l>
            <l>In puris naturalibus,</l>
            <l>Dörch Hemd un Nachtmütz swack versteken.</l>
            <l>»wer?« ward hei sihr in Arger spreken,</l>
            <l>»wer hett sick dat hir unnerstahn,</l>
            <l>Hir baben Füerlarm tau slahn?«</l>
            <l>»ich«, seggt uns' Piter, »Sie zu dienen!</l>
            <l>Mir hat's der Wächter selbst gesagt.</l>
            <l>Herr Böckel, Herr! Es brennt bei Ihnen!«</l>
            <l>De Larm ward gröter nu dor buten,</l>
            <l>Dor ward mit Sprütten rümmer jagt,</l>
            <l>De Klocken gahn, de Wächters tuten.</l>
            <l>»ja, Füer is hir tau Demmin!</l>
            <l>Herr Je, wo mag dat Füer sin?«</l>
            <l>»bei Ihnen!« röppt uns' Piter wedder.</l>
            <l>Nu geiht dat denn Trepp up, Trepp nedder,</l>
            <l>Nu ward in'n Hus' herümmer tüffelt,</l>
            <l>Nah Brand un Damp un Rok rüm snüffelt</l>
            <l>Von unn'n bet baben, vörn un hinnen,</l>
            <l>Je, Fü'r is nahrends nich tau finnen!</l>
            <l>Dunn föllt dat Herren Böckel in,</l>
            <l>Den Wächter sülwst mal tau befragen.</l>
            <l>Hei geiht herut, kümmt wedder rin.</l>
            <l>»herr Krohn, Sie mag der Deuwel plagen,</l>
            <l>Uns solchen Schreck hier einzujagen!</l>
            <l>Was kümmern Ihnen ungelegte Eier?</l>
            <l>Beim Kaufmann </l>
            <l>»je, das«, seggt Piter nu, »das wußte</l>
            <l>Ich nicht, er sagte ja 'bei Ihnen',</l>
            <l>Womit er Ihnen meinen mußte;</l>
            <l>Wie konnte ich das anders wissen?«</l>
            <l>»ach, still! Mein Herr, ich sah's, Sie schienen</l>
            <l>Mir gestern allzusehr mit Joseph Nissen</l>
            <l>Zu sein in süßer Harmonie.</l>
            <l>Gehn Sie zu rechter Zeit zu Bette!</l>
            <l>Studier'n Sie hübsch Orthographie!</l>
            <l>Denn wenn der Wächter mich gemeinet hätte,</l>
            <l>Denn hätt' er nicht gesagt: 'Es brennt bei </l>
            <l>Er hätt' gesagt: 'Es brennt bei </l>
          </lg>
          <lg rhyme="unknown" type="stanza">
            <l>Wer in Demmin sünst hett verkihrt,</l>
            <l>De kihrte dunn bi Böckel an;</l>
            <l>Wer in »Stadt London« nu logiert,</l>
            <l>Logiert bi Buck, so heit de Mann.</l>
            <l>Dat is de Lop so in de Welt,</l>
            <l>Un wenn't di just ok nich geföllt,</l>
            <l>Dat helpt di nich, du möst mit ran:</l>
            <l>Is hüt din Utseihn jung un smuck,</l>
            <l>Büst morgen du en ollen Mann;</l>
            <l>Wat »Küken« heit, dat ward 'ne Kluck;</l>
            <l>Un ut en Böckel ward en Buck.</l>
            <l>Un sünd wi nu ok olle Lüd',</l>
            <l>So denk wi girn noch an de Tid,</l>
            <l>Wo sei uns tellten tau de Jungen</l>
            <l>Un wi as Häuken rümmer sprungen.</l>
            <l>Un hellsch fidel un häglich was't,</l>
            <l>As Böckel Wirt un Piter Gast;</l>
            <l>So as de Gast was, was de Wirt.</l>
            <l>Dunn würd mit Narenkappen lüdt,</l>
            <l>De Esel bi den Start upschirrt;</l>
            <l>Sin'n Nar'n hett jeder Zucker gewen</l>
            <l>Un Düwels-Jux un -Ulk bedrewen;</l>
            <l>Dunn würd in männig lustig Nacht</l>
            <l>De Sorg' tau'r Husdör rute lacht.</l>
            <l>Doch hett de Sak mal gruglich en'nt,</l>
            <l>As Piter rep: »Kreuz Element!</l>
            <l>Herr Böckel, rut! Ehr Hus, dat brennt.«</l>
          </lg>
          <lg rhyme="unknown" type="stanza">
            <l>Doch de Geschicht will ick vertellen.</l>
            <l>Eins seten lustige Gesellen</l>
            <l>Bi Win in de »Stadt London« wedder.</l>
            <l>Herr Böckel, de gung up un nedder</l>
            <l>Un ded so recht vergnäuglich sin,</l>
            <l>Sin Wirtshus was bet baben vull.</l>
            <l>Dunn klingelt buten dat verdull,</l>
            <l>Un Piter Krohn, de kümmt herin</l>
            <l>Un makt denn glik en groten Larm.</l>
            <l>»kellnär, en Zimmer gleich! Un warm!</l>
            <l>Was gibt's zu essen? Karte her! –</l>
            <l>Kalbsbraten, Beefsteaks, Ribbespeer –</l>
            <l>Mir Beefsteak, Eier drauf geschlagen!</l>
            <l>Doch erst en Kognak für den Magen!«</l>
            <l>»je«, seggt nu Böckel »'s tut mir leid,</l>
            <l>Die Zimmer sind besetzt für heut;</l>
            <l>Ich habe leider kein Quartier.«</l>
            <l>»was? Hier kein Zimmer mehr für mir?«</l>
            <l>»herr Krohn, bedaur', ich kann nicht dienen,</l>
            <l>Hab kein apartes mehr for Ihnen.</l>
            <l>Indessen doch – en Ausweg weiß ich,</l>
            <l>Auf Nummero dreihundertdreiunddreißig</l>
            <l>Logiert aus Gladbach ein Herr Joseph Timm.«</l>
            <l>Un flustert em nu tau mit lise Stimm:</l>
            <l>»taum irstenmal, is noch so'n Gräunen,</l>
            <l>Wenn Sie mit dem sich könnten einen,</l>
            <l>Dann ließ die Sach sich arrangieren,</l>
            <l>Sie könnten dann bei </l>
            <l>Na, Piter Krohn, de söcht sick dissen</l>
            <l>Un drinkt tausam mit Josep Timmen</l>
            <l>'ne Buddel Spon von Josep Nissen</l>
            <l>Un ward em för den Anslag stimmen.</l>
            <l>»je«, seggt hei denn, »mein lieber Timm,</l>
            <l>Ein Umstand ist dabei nur schlimm:</l>
            <l>Nachtwandeln, könn'n Sie dat verdragen?«</l>
            <l>»je, ich ...« – »Nein, Freundchen, still! Ich weiß,</l>
            <l>Was Sie mir alles können sagen –</l>
            <l>Nein, nein! So wahr ich Piter heiß,</l>
            <l>Ich habe keinen noch geschlagen,</l>
            <l>Keinen gewürgt, das G'nick ihm umgedreht</l>
            <l>Und mich in der Fatalität</l>
            <l>Nur höchst gemütlich stets betragen.</l>
            <l>Und sollt es leider heut gescheh'n,</l>
            <l>Daß Sie mich schlafend wandeln sehn,</l>
            <l>So rufen Sie nur: 'Piter Krohn!',</l>
            <l>So wie Sie rufen, wach ich schon.«</l>
            <l>Na, Josep Timm seggt: »Schön!« un geiht tau Bedd,</l>
            <l>Doch unse leiwe Piter hett</l>
            <l>Sick noch 'ne lange Tid mit ein'n gewissen</l>
            <l>Herrn von Laros' un von Lafitt',</l>
            <l>Mit de hei girn tausamen sitt,</l>
            <l>Vel Schön's vertellt von Josep Nissen.</l>
            <l>Un as den Stoff hei gründlich hett verhandelt</l>
            <l>Nimmt hei sin Licht, steiht up un wandelt</l>
            <l>Mit sihr verquere Beinphilosophie</l>
            <l>De Trepp herup nah sin Logis.</l>
            <l>Still rauht dor Josep Timm, un Piter Krohn</l>
            <l>Pöllt sick ut sin Kledasch' herut,</l>
            <l>Dunn hürt hei buten so'n Ton,</l>
            <l>So'n Larmen ward't un so'n Gelut!</l>
            <l>Hei makt dat Finster up un kickt heraf,</l>
            <l>Dunn rönnt vörbi in vullen Draf</l>
            <l>En oll Nachtwächter un schriggt: »Fü'r!«</l>
            <l>Un Piter fröggt, wo't Füer wir?</l>
            <l>Ob in de Stadt, ob mang de Schünen?</l>
            <l>»ne«, röppt de Kirl, »das brennt bei Ihnen!«</l>
            <l>Na, Piter nu, de prallt taurügg,</l>
            <l>Grippt irst nah sinen Prauwenkasten –</l>
            <l>»ne, ne! De hett noch Tid! </l>
            <l>Ne, irst de Hos'! Ne, nich! De nahsten!</l>
            <l>Irst Josep Timm, de künn verbrennen!«</l>
            <l>Un ward an't Bedd heranner rönnen</l>
            <l>Un kriggt em packt bi Hor un Fell</l>
            <l>Un springt in'n Hemden vör em rüm.</l>
            <l>»heraus! Heraus! Herr Joseph Timm!</l>
            <l>Es brennt bei uns, hier im Hotel!«</l>
            <l>De springt ut Pitern sine Hän'n</l>
            <l>Nu pil tau Höcht un hell tau En'n</l>
            <l>Un denkt, uns' Piter wandelt Nacht,</l>
            <l>Un röppt: »Herr Krohn, Herr Piter! Aufgewacht!</l>
            <l>Sie sagten doch, Sie hätten keinen</l>
            <l>Gewürgt und keinen umgebracht,</l>
            <l>Warum denn mir? Herr Piter, mir?</l>
            <l>Herr Jes! Nu rennt er aus der Tür!«</l>
            <l>Un Josep Timm</l>
            <l>Nu achter drin!</l>
            <l>»ei Gott, Herr Jes im Himmelsthron,</l>
            <l>Herr Piter, Piter, Piter Krohn!«</l>
            <l>Je, hett sick wat tau Pitern un tau Krohnen!</l>
            <l>Uns' Piter rönnt in'n Hemden blank</l>
            <l>Mit »Fü'r! Fü'r!« den Gang entlang</l>
            <l>Un ward nich Bein un Lungen schonen.</l>
            <l>Un ut de Timmern links un rechts</l>
            <l>Im tweiten un im drüdden Stock</l>
            <l>Stört't all'ns in Hos' un Unnerrock,</l>
            <l>Wat männlichen un weiblichen Geschlechts.</l>
            <l>Un't ward dor in den halben Düstern</l>
            <l>So'n Rönnen, Lopen un Verbistern.</l>
            <l>Herr Kreihenbom up Holtenhagen</l>
            <l>Ward nah sin Döchter schri'n un fragen.</l>
            <l>En Kopmann söcht sin leiwes Wiw.</l>
            <l>De hett in Angst den Arm üm't Liw</l>
            <l>Von einen jungen Leutnant slagen,</l>
            <l>Halw dod bi dese Schreckenspost,</l>
            <l>Un rauht an sine Heldenbost.</l>
            <l>De beiden lütten Kreihenböhmings,</l>
            <l>De heww'n sick richtig so'n por Strömings</l>
            <l>Ut ehr Bekanntschaft rute gabelt</l>
            <l>Un liggen bleik ehr in den Arm.</l>
            <l>Madam Perdöhl hett in den Larm</l>
            <l>En Judenjungen rute kabelt</l>
            <l>Un liggt mit ehr twölw Stein Gewicht</l>
            <l>Den armen Mauses fast taunicht,</l>
            <l>Un bi ehr steiht ehr Nahwer Smidt</l>
            <l>Un strakt un deiht un tröst't un gütt</l>
            <l>Ehr sin Waschbecken in't Gesicht</l>
            <l>Un döpt den Judenjungen mit,</l>
            <l>Un Piter steiht in den Krawall</l>
            <l>Un schriggt, as wenn hei hängen sall,</l>
            <l>Noch ümmer: »Fü'r! Dat brennt! Dat brennt!«</l>
            <l>Un Josep Timm hett bi dat End</l>
            <l>Von't Hemd em packt un treckt un lacht:</l>
            <l>»'s ist all' nicht wahr! 's ist all' nicht wahr!</l>
            <l>Herr Piter träumt nur von Gefahr,</l>
            <l>Herr Piter Krohn, der wandelt Nacht.«</l>
            <l>Un de Verwirrung würd so grot</l>
            <l>As bi den Babylonschen Torm,</l>
            <l>Doch wir s' wohrschinlich gröter word'n,</l>
            <l>Wir Krinolin dunn all in Mod'.</l>
            <l>Na, endlich kümmt denn von't Parterr'</l>
            <l>Von dat Hotel herup de Herr,</l>
            <l>Herr Böckel, hellisch in Verdruß,</l>
            <l>In puris naturalibus,</l>
            <l>Dörch Hemd un Nachtmütz swack versteken.</l>
            <l>»wer?« ward hei sihr in Arger spreken,</l>
            <l>»wer hett sick dat hir unnerstahn,</l>
            <l>Hir baben Füerlarm tau slahn?«</l>
            <l>»ich«, seggt uns' Piter, »Sie zu dienen!</l>
            <l>Mir hat's der Wächter selbst gesagt.</l>
            <l>Herr Böckel, Herr! Es brennt bei Ihnen!«</l>
            <l>De Larm ward gröter nu dor buten,</l>
            <l>Dor ward mit Sprütten rümmer jagt,</l>
            <l>De Klocken gahn, de Wächters tuten.</l>
            <l>»ja, Füer is hir tau Demmin!</l>
            <l>Herr Je, wo mag dat Füer sin?«</l>
            <l>»bei Ihnen!« röppt uns' Piter wedder.</l>
            <l>Nu geiht dat denn Trepp up, Trepp nedder,</l>
            <l>Nu ward in'n Hus' herümmer tüffelt,</l>
            <l>Nah Brand un Damp un Rok rüm snüffelt</l>
            <l>Von unn'n bet baben, vörn un hinnen,</l>
            <l>Je, Fü'r is nahrends nich tau finnen!</l>
            <l>Dunn föllt dat Herren Böckel in,</l>
            <l>Den Wächter sülwst mal tau befragen.</l>
            <l>Hei geiht herut, kümmt wedder rin.</l>
            <l>»herr Krohn, Sie mag der Deuwel plagen,</l>
            <l>Uns solchen Schreck hier einzujagen!</l>
            <l>Was kümmern Ihnen ungelegte Eier?</l>
            <l>Beim Kaufmann </l>
            <l>»je, das«, seggt Piter nu, »das wußte</l>
            <l>Ich nicht, er sagte ja 'bei Ihnen',</l>
            <l>Womit er Ihnen meinen mußte;</l>
            <l>Wie konnte ich das anders wissen?«</l>
            <l>»ach, still! Mein Herr, ich sah's, Sie schienen</l>
            <l>Mir gestern allzusehr mit Joseph Nissen</l>
            <l>Zu sein in süßer Harmonie.</l>
            <l>Gehn Sie zu rechter Zeit zu Bette!</l>
            <l>Studier'n Sie hübsch Orthographie!</l>
            <l>Denn wenn der Wächter mich gemeinet hätte,</l>
            <l>Denn hätt' er nicht gesagt: 'Es brennt bei </l>
            <l>Er hätt' gesagt: 'Es brennt bei </l>
          </lg>
        </lg>
      </div>
    </body>
  </text>
</TEI>
