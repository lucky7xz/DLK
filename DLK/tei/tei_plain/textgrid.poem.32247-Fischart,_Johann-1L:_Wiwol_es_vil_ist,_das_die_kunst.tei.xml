<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: Wiwol es vil ist, das die kunst</title>
        <author>
          <persName>
            <surname>Fischart</surname>
            <forename>Johann</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">256</measure>
        <measure type="verses_per_stanza">1-128 2-128</measure>
        <measure type="syllables">2118</measure>
        <measure type="tokens">1496</measure>
        <measure type="characters">8340</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1568</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: Wiwol es vil ist, das die kunst</head>
          <lg rhyme="unknown" type="stanza">
            <l>Wiwol es vil ist, das die kunst</l>
            <l>Ir selber schaffet lib vnd gunst</l>
            <l>Vnd anderen ergezlichait,</l>
            <l>Noch ist vil meh die nuzbarkait;</l>
            <l>Dan gmäl mag auch die thir ergezen</l>
            <l>Vnd sint drum nicht für meh zuschätzen:</l>
            <l>Aesopi wolf fräut auch ain bild,</l>
            <l>Plib doch ain Wild vnd wurd nie milt:</l>
            <l>Ain kind sicht auch gern gmalte schilt,</l>
            <l>Wiwol es nicht sein deitnus fült:</l>
            <l>So sagt man, das gmainlich die götzen</l>
            <l>Die götzen pflegen zuergetzen;</l>
            <l>Aber ain Weiser höher sucht,</l>
            <l>Acht nicht der schal, sonder der frucht,</l>
            <l>Diweil er wais, das ehrlich künst</l>
            <l>Sint gschaffen zu des menschen dinst.</l>
            <l>Was solln aber für dinst dis haisen,</l>
            <l>Die nicht das gmüt auch vnterweisen?</l>
            <l>Was solt ain weiser sich dran gnügen,</l>
            <l>Das Parrhasius kan betrigen</l>
            <l>Mit seinem schöngemalten trauben</l>
            <l>Die ainfaltig gelustrig Dauben?</l>
            <l>Het er das kind, welchs den traub führt,</l>
            <l>Recht gmalt, kain Daub hets nit berürt,</l>
            <l>Vnd wer er nicht vil thauber gwesen,</l>
            <l>Als alle dauben, die wir essen,</l>
            <l>Het er zerstosen nicht die hand,</l>
            <l>Da er wolt zihen von der wand</l>
            <l>Den vmhang, auf das er beseh,</l>
            <l>Was dahinden gemalet steh</l>
            <l>Was ists, das der fremd maler Dosse</l>
            <l>Malt etlich bör so schön zum bossen,</l>
            <l>Das sie die Pfauen so zerbissen,</l>
            <l>Bis gar der Kalk ist abgerissen?</l>
            <l>Oder das ain baum ainer malt</l>
            <l>In ain Kirch, so artlich gestalt,</l>
            <l>Das vil Vögel, gar grob betrogen,</l>
            <l>Drauf zusitzen, sind zugeflogen?</l>
            <l>Vnd das ainer so wol malt zigel</l>
            <l>Auf thuch vnd gzelten, das manch gflügel</l>
            <l>Zuflog vnd sich darauf wolt setzen,</l>
            <l>Seinen schnabel daran zuwetzen?</l>
            <l>Desgleichen, das ab gmalter schlang</l>
            <l>Vil Vögel vergasen jr gsang,</l>
            <l>Vnd ain trostel also erschrak,</l>
            <l>Das jr die Pfeif ful gar in sack?</l>
            <l>Solch ding sint, wie man spricht, nur kizlig;</l>
            <l>Aber zur besserung nicht vil nüzlich,</l>
            <l>Vnd welchen solch schlecht ding erfreuen,</l>
            <l>Möcht lachen auch der Vogelscheuen</l>
            <l>Auch auf der Vogelherd der flücken,</l>
            <l>Vnd wan Vögel in dfenster picken;</l>
            <l>Auch das der Esel scheucht sein schetten,</l>
            <l>Vnd Mäidlin gern vorm spigel betten,</l>
            <l>Vnd das Narcisso sein gestalt</l>
            <l>So mächtig wol im pronnen gfallt.</l>
            <l>Aber ain Weiser mitlaid hat</l>
            <l>Mit anderer ainfalt vnd schad,</l>
            <l>Lehrt draus erkennen seine gab,</l>
            <l>Wie er Got meh zudanken hab,</l>
            <l>Vnd was die kunst wol laisten künnt,</l>
            <l>Wan man auf nuzlich sach sie gründ,</l>
            <l>Vnd wiwol er nach Menschenprauch</l>
            <l>Bei liblichait solcher kunst auch</l>
            <l>Sucht sein fräud vnd ergezlichait,</l>
            <l>Jdoch sie in nicht gar verlait,</l>
            <l>Das er nicht vil meh forscht vnd tracht,</l>
            <l>Wie er sie im zu nuz auch macht.</l>
            <l>Dan wer ist so ain Vnmensch schlecht,</l>
            <l>Der nicht mit lust auch sehen möcht</l>
            <l>Apellis pferd, gemalt so rustig,</l>
            <l>Das ain lebhafts im zuschri lustig?</l>
            <l>Oder des Herzogs Türckischen hund</l>
            <l>Zu Mantua, der so schön stund</l>
            <l>Gemalt vom maler Monsignor,</l>
            <l>Das der hund, so im gramm war vor,</l>
            <l>So oft er fürlif, in fuhl an</l>
            <l>Vnd zerstis oft den Kopf daran?</l>
            <l>Auch das alt Weib, so vngestalt,</l>
            <l>Das selbs der Zeusis, der es malt,</l>
            <l>Sich hat zu tod gelacht darüber,</l>
            <l>Da andre doch ausspien drüber?</l>
            <l>Jdoch wie gern der Weis dis seh,</l>
            <l>Noch seh er liber nuzlichs meh,</l>
            <l>Das das gemäl bericht die sel,</l>
            <l>Wie sie nicht fäl, vnd guts erwehl,</l>
            <l>Das es sein kraft vnd artlichait</l>
            <l>Nicht allain wend zur zartlichait,</l>
            <l>Sonder zu vnterricht dem gmüt,</l>
            <l>Das es inn lastern nicht verwüt,</l>
            <l>Vnd nicht allain der augen plick,</l>
            <l>Sonder das herz erquick vnd schick,</l>
            <l>Welches dan es sehr leichtlich kan,</l>
            <l>Wan es sein künstlichait legt an</l>
            <l>An die hailig Historisch gschicht,</l>
            <l>Nuzlich exempel vnd gedicht,</l>
            <l>Poetisch fünd, gmalt Poesi,</l>
            <l>Lehrbild vnd gmalt Philosophi,</l>
            <l>Welches zwar solche sachen sint,</l>
            <l>Das je meh man nachsinnt vnd gründ,</l>
            <l>Je meh sie schärfen den verstand</l>
            <l>Vnd machen die sach bas bekant.</l>
            <l>Drum warn die Maler je und je</l>
            <l>Poeten vnd Philosophi,</l>
            <l>Vnd Pamphylus wolt kain lehren nie,</l>
            <l>Er könnt dan die Geometri,</l>
            <l>Auch Rechnen vnd les die Poeten,</l>
            <l>So die erfindung mehren theten;</l>
            <l>Drum hat er auch solch schuler ghabt,</l>
            <l>Die for andern warn hoch begabt,</l>
            <l>Apellem vnd den Pausiam,</l>
            <l>Bei den die Kunst so hoch aufkam,</l>
            <l>Das man jr stift zu Sicion</l>
            <l>Sonder schulen, darein zugohn</l>
            <l>Vnd der fürnem Melanthius</l>
            <l>Rümt, das durch Malens fördernus</l>
            <l>An Weishait er hab zugenommen.</l>
            <l>Secht, wa durchs gmäl man hin kan kommen!</l>
            <l>Auch bzeugt solchs, das aus malens grund</l>
            <l>Die erst Egyptisch schrift entstund,</l>
            <l>All Weishait vnd Theologi,</l>
            <l>Die Hieroglyphisch nanten sie.</l>
            <l>Drum, wa die Kunst erhalten würd,</l>
            <l>Daselbs all freuntlichait man spürt,</l>
            <l>Sint alle künst inn jrer plüh;</l>
            <l>Wa aber ist abgschaffen sie,</l>
            <l>Da ist gewis all Barbarei,</l>
            <l>Wie solchs bescheint in der Türckei.</l>
          </lg>
          <lg rhyme="unknown" type="stanza">
            <l>Wiwol es vil ist, das die kunst</l>
            <l>Ir selber schaffet lib vnd gunst</l>
            <l>Vnd anderen ergezlichait,</l>
            <l>Noch ist vil meh die nuzbarkait;</l>
            <l>Dan gmäl mag auch die thir ergezen</l>
            <l>Vnd sint drum nicht für meh zuschätzen:</l>
            <l>Aesopi wolf fräut auch ain bild,</l>
            <l>Plib doch ain Wild vnd wurd nie milt:</l>
            <l>Ain kind sicht auch gern gmalte schilt,</l>
            <l>Wiwol es nicht sein deitnus fült:</l>
            <l>So sagt man, das gmainlich die götzen</l>
            <l>Die götzen pflegen zuergetzen;</l>
            <l>Aber ain Weiser höher sucht,</l>
            <l>Acht nicht der schal, sonder der frucht,</l>
            <l>Diweil er wais, das ehrlich künst</l>
            <l>Sint gschaffen zu des menschen dinst.</l>
            <l>Was solln aber für dinst dis haisen,</l>
            <l>Die nicht das gmüt auch vnterweisen?</l>
            <l>Was solt ain weiser sich dran gnügen,</l>
            <l>Das Parrhasius kan betrigen</l>
            <l>Mit seinem schöngemalten trauben</l>
            <l>Die ainfaltig gelustrig Dauben?</l>
            <l>Het er das kind, welchs den traub führt,</l>
            <l>Recht gmalt, kain Daub hets nit berürt,</l>
            <l>Vnd wer er nicht vil thauber gwesen,</l>
            <l>Als alle dauben, die wir essen,</l>
            <l>Het er zerstosen nicht die hand,</l>
            <l>Da er wolt zihen von der wand</l>
            <l>Den vmhang, auf das er beseh,</l>
            <l>Was dahinden gemalet steh</l>
            <l>Was ists, das der fremd maler Dosse</l>
            <l>Malt etlich bör so schön zum bossen,</l>
            <l>Das sie die Pfauen so zerbissen,</l>
            <l>Bis gar der Kalk ist abgerissen?</l>
            <l>Oder das ain baum ainer malt</l>
            <l>In ain Kirch, so artlich gestalt,</l>
            <l>Das vil Vögel, gar grob betrogen,</l>
            <l>Drauf zusitzen, sind zugeflogen?</l>
            <l>Vnd das ainer so wol malt zigel</l>
            <l>Auf thuch vnd gzelten, das manch gflügel</l>
            <l>Zuflog vnd sich darauf wolt setzen,</l>
            <l>Seinen schnabel daran zuwetzen?</l>
            <l>Desgleichen, das ab gmalter schlang</l>
            <l>Vil Vögel vergasen jr gsang,</l>
            <l>Vnd ain trostel also erschrak,</l>
            <l>Das jr die Pfeif ful gar in sack?</l>
            <l>Solch ding sint, wie man spricht, nur kizlig;</l>
            <l>Aber zur besserung nicht vil nüzlich,</l>
            <l>Vnd welchen solch schlecht ding erfreuen,</l>
            <l>Möcht lachen auch der Vogelscheuen</l>
            <l>Auch auf der Vogelherd der flücken,</l>
            <l>Vnd wan Vögel in dfenster picken;</l>
            <l>Auch das der Esel scheucht sein schetten,</l>
            <l>Vnd Mäidlin gern vorm spigel betten,</l>
            <l>Vnd das Narcisso sein gestalt</l>
            <l>So mächtig wol im pronnen gfallt.</l>
            <l>Aber ain Weiser mitlaid hat</l>
            <l>Mit anderer ainfalt vnd schad,</l>
            <l>Lehrt draus erkennen seine gab,</l>
            <l>Wie er Got meh zudanken hab,</l>
            <l>Vnd was die kunst wol laisten künnt,</l>
            <l>Wan man auf nuzlich sach sie gründ,</l>
            <l>Vnd wiwol er nach Menschenprauch</l>
            <l>Bei liblichait solcher kunst auch</l>
            <l>Sucht sein fräud vnd ergezlichait,</l>
            <l>Jdoch sie in nicht gar verlait,</l>
            <l>Das er nicht vil meh forscht vnd tracht,</l>
            <l>Wie er sie im zu nuz auch macht.</l>
            <l>Dan wer ist so ain Vnmensch schlecht,</l>
            <l>Der nicht mit lust auch sehen möcht</l>
            <l>Apellis pferd, gemalt so rustig,</l>
            <l>Das ain lebhafts im zuschri lustig?</l>
            <l>Oder des Herzogs Türckischen hund</l>
            <l>Zu Mantua, der so schön stund</l>
            <l>Gemalt vom maler Monsignor,</l>
            <l>Das der hund, so im gramm war vor,</l>
            <l>So oft er fürlif, in fuhl an</l>
            <l>Vnd zerstis oft den Kopf daran?</l>
            <l>Auch das alt Weib, so vngestalt,</l>
            <l>Das selbs der Zeusis, der es malt,</l>
            <l>Sich hat zu tod gelacht darüber,</l>
            <l>Da andre doch ausspien drüber?</l>
            <l>Jdoch wie gern der Weis dis seh,</l>
            <l>Noch seh er liber nuzlichs meh,</l>
            <l>Das das gemäl bericht die sel,</l>
            <l>Wie sie nicht fäl, vnd guts erwehl,</l>
            <l>Das es sein kraft vnd artlichait</l>
            <l>Nicht allain wend zur zartlichait,</l>
            <l>Sonder zu vnterricht dem gmüt,</l>
            <l>Das es inn lastern nicht verwüt,</l>
            <l>Vnd nicht allain der augen plick,</l>
            <l>Sonder das herz erquick vnd schick,</l>
            <l>Welches dan es sehr leichtlich kan,</l>
            <l>Wan es sein künstlichait legt an</l>
            <l>An die hailig Historisch gschicht,</l>
            <l>Nuzlich exempel vnd gedicht,</l>
            <l>Poetisch fünd, gmalt Poesi,</l>
            <l>Lehrbild vnd gmalt Philosophi,</l>
            <l>Welches zwar solche sachen sint,</l>
            <l>Das je meh man nachsinnt vnd gründ,</l>
            <l>Je meh sie schärfen den verstand</l>
            <l>Vnd machen die sach bas bekant.</l>
            <l>Drum warn die Maler je und je</l>
            <l>Poeten vnd Philosophi,</l>
            <l>Vnd Pamphylus wolt kain lehren nie,</l>
            <l>Er könnt dan die Geometri,</l>
            <l>Auch Rechnen vnd les die Poeten,</l>
            <l>So die erfindung mehren theten;</l>
            <l>Drum hat er auch solch schuler ghabt,</l>
            <l>Die for andern warn hoch begabt,</l>
            <l>Apellem vnd den Pausiam,</l>
            <l>Bei den die Kunst so hoch aufkam,</l>
            <l>Das man jr stift zu Sicion</l>
            <l>Sonder schulen, darein zugohn</l>
            <l>Vnd der fürnem Melanthius</l>
            <l>Rümt, das durch Malens fördernus</l>
            <l>An Weishait er hab zugenommen.</l>
            <l>Secht, wa durchs gmäl man hin kan kommen!</l>
            <l>Auch bzeugt solchs, das aus malens grund</l>
            <l>Die erst Egyptisch schrift entstund,</l>
            <l>All Weishait vnd Theologi,</l>
            <l>Die Hieroglyphisch nanten sie.</l>
            <l>Drum, wa die Kunst erhalten würd,</l>
            <l>Daselbs all freuntlichait man spürt,</l>
            <l>Sint alle künst inn jrer plüh;</l>
            <l>Wa aber ist abgschaffen sie,</l>
            <l>Da ist gewis all Barbarei,</l>
            <l>Wie solchs bescheint in der Türckei.</l>
          </lg>
        </lg>
      </div>
    </body>
  </text>
</TEI>
