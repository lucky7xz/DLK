<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: En annermal kamm Jochen Schmul</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">68</measure>
        <measure type="verses_per_stanza">1-34 2-34</measure>
        <measure type="syllables">562</measure>
        <measure type="tokens">456</measure>
        <measure type="characters">2224</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: En annermal kamm Jochen Schmul</head>
          <lg rhyme="unknown" type="stanza">
            <l>En annermal kamm Jochen Schmul</l>
            <l>Ut Hanschendörp tau Stadt herin.</l>
            <l>Oll Jochen was en Leckermul:</l>
            <l>'ne Potschon Koffe süll dat sin!</l>
            <l>Hei hadd so vel von Koffe hürt</l>
            <l>Un hadd sin Dag em nich prebiert –</l>
            <l>Hei et des Morgens Klütersupp.</l>
            <l>Hüt steg em nu so'n Giwwel up,</l>
            <l>Hei wull hüt mal ens vörnehm leben</l>
            <l>Un let sick also Koffe geben.</l>
            <l>De Koffe würd herinner bröcht,</l>
            <l>Oll Jochen set't sick nu taurecht</l>
            <l>Un süht sick de Geschicht irst an:</l>
            <l>De Tass', den Läpel un de Kann,</l>
            <l>Wotau de Dinger woll sünd nütt!</l>
            <l>De Läpel schint em gor tau lütt,</l>
            <l>Hei is tau lütt för sine Finger.</l>
            <l>Un denn de beiden Tassendinger!</l>
            <l>Na, endlich möt hei doch heran.</l>
            <l>Hei langt sick also her de Kann</l>
            <l>Un schenkt sick ok 'ne Tass' vull in,</l>
            <l>Un as hei dit Stück hett taurecht,</l>
            <l>Nimmt hei den Läpel, süfzt un seggt:</l>
            <l>»je, 't mag jo Mod woll jetzund sin!«</l>
            <l>Un fängt nu langsam an tau läpeln.</l>
            <l>Hei ett un ett, dat will nich schäpeln:</l>
            <l>De Sak kümmt em tau tahrig vör,</l>
            <l>Un as de Wirt geiht ut de Dör,</l>
            <l>Dunn kickt hei sick so wild herüm,</l>
            <l>Ob em ok wer woll wohren künn</l>
            <l>Un ob hei wir ok ganz allein.</l>
            <l>»je, wenn ick wüßt, dat sehg mi kein«,</l>
            <l>Seggt hei, »ick ded't, ick ded't, der Düwel hal!</l>
            <l>Ick nem de Tass' un söp enmal!«</l>
          </lg>
          <lg rhyme="unknown" type="stanza">
            <l>En annermal kamm Jochen Schmul</l>
            <l>Ut Hanschendörp tau Stadt herin.</l>
            <l>Oll Jochen was en Leckermul:</l>
            <l>'ne Potschon Koffe süll dat sin!</l>
            <l>Hei hadd so vel von Koffe hürt</l>
            <l>Un hadd sin Dag em nich prebiert –</l>
            <l>Hei et des Morgens Klütersupp.</l>
            <l>Hüt steg em nu so'n Giwwel up,</l>
            <l>Hei wull hüt mal ens vörnehm leben</l>
            <l>Un let sick also Koffe geben.</l>
            <l>De Koffe würd herinner bröcht,</l>
            <l>Oll Jochen set't sick nu taurecht</l>
            <l>Un süht sick de Geschicht irst an:</l>
            <l>De Tass', den Läpel un de Kann,</l>
            <l>Wotau de Dinger woll sünd nütt!</l>
            <l>De Läpel schint em gor tau lütt,</l>
            <l>Hei is tau lütt för sine Finger.</l>
            <l>Un denn de beiden Tassendinger!</l>
            <l>Na, endlich möt hei doch heran.</l>
            <l>Hei langt sick also her de Kann</l>
            <l>Un schenkt sick ok 'ne Tass' vull in,</l>
            <l>Un as hei dit Stück hett taurecht,</l>
            <l>Nimmt hei den Läpel, süfzt un seggt:</l>
            <l>»je, 't mag jo Mod woll jetzund sin!«</l>
            <l>Un fängt nu langsam an tau läpeln.</l>
            <l>Hei ett un ett, dat will nich schäpeln:</l>
            <l>De Sak kümmt em tau tahrig vör,</l>
            <l>Un as de Wirt geiht ut de Dör,</l>
            <l>Dunn kickt hei sick so wild herüm,</l>
            <l>Ob em ok wer woll wohren künn</l>
            <l>Un ob hei wir ok ganz allein.</l>
            <l>»je, wenn ick wüßt, dat sehg mi kein«,</l>
            <l>Seggt hei, »ick ded't, ick ded't, der Düwel hal!</l>
            <l>Ick nem de Tass' un söp enmal!«</l>
          </lg>
        </lg>
      </div>
    </body>
  </text>
</TEI>
