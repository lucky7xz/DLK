<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: Herr Kreihenbom up Holtenhagen,</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">104</measure>
        <measure type="verses_per_stanza">1-52 2-52</measure>
        <measure type="syllables">880</measure>
        <measure type="tokens">660</measure>
        <measure type="characters">3568</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: Herr Kreihenbom up Holtenhagen,</head>
          <lg rhyme="unknown" type="stanza">
            <l>Herr Kreihenbom up Holtenhagen,</l>
            <l>De röppt sick Korl Smidten 'ran</l>
            <l>Un seggt: »Korl, in den negsten Dagen,</l>
            <l>Denn fang wi an tau decken an,</l>
            <l>Weitst du woll nich kein Deckelweden?«</l>
            <l>Korl was bekannt bi all un jeden</l>
            <l>As so'ne Ort von Holtscheni;</l>
            <l>Hei arbeit't woll, doch je nah dem</l>
            <l>Bedrew hei en Geschäft dorbi</l>
            <l>Mit Hakenkrümmel, Ledderböm,</l>
            <l>Mit Bandstöck un mit Bohnenschächt,</l>
            <l>Un würd'n in Frühjohr Arwten leggt,</l>
            <l>Denn künn de Utsat nich gelingen,</l>
            <l>Korl müßt de Arwtstrük dörtau bringen.</l>
            <l>»je«, seggt hei, »Herr, von Deckelweden,</l>
            <l>Dor is hir 'rüm nich vel tau reden,</l>
            <l>Up Ehren Fell'n, dor stahn jo kein.«</l>
            <l>»dat weit ick«, seggt Herr Kreihenbom,</l>
            <l>»doch heww ick nilig fluggs weck seihn</l>
            <l>Tau Golchen, längs den Wischensom,</l>
            <l>Du weitst woll, bi den Oberförster –</l>
            <l>Doch, Korl, hürst du, ick segg dat man,</l>
            <l>Wat gell'n uns frömde Weden an!</l>
            <l>Ick gew för't Dusend di sös Gröschen,</l>
            <l>Un's Winters kannst du bi mi döschen.</l>
            <l>Na, seih doch mal so'n beten rüm.«</l>
            <l>»je«, seggt Korl Smidt, »dat is woll slimm«,</l>
            <l>Un geiht. Indeß den annern Morgen</l>
            <l>Ward hei en Dusend ran besorgen.</l>
            <l>Na, schön! Herr Kreihenbom, de seggt:</l>
            <l>»nimm man din Wedenbund un legg't</l>
            <l>Herinne in dat Wagenschur,</l>
            <l>Un hürst du, Korl, dat't keiner süht!«</l>
            <l>So geiht dat nu 'ne ganze Tid.</l>
            <l>All Morgens dröggt herin in't Dur</l>
            <l>Uns' Korl en frisches Bund un stellt</l>
            <l>Dat rinne in dat Wagenschur;</l>
            <l>All Morgens kriggt hei ok sin Geld.</l>
            <l>»nu is dat naug! Nu kän wi decken,</l>
            <l>Nu hewwen wi Weden naug taum Binnen.«</l>
            <l>Je ja! je ja! – In allen Ecken</l>
            <l>Is blot ein einzigst Bund tau finnen.</l>
            <l>»wo, Dunnerwetter! Na, is dit en</l>
            <l>Entfahmten Streich! Na, raupt mal Korl Smidten!«</l>
            <l>Na, Korl, de kümmt. »Wo sünd de annern Bün'n?</l>
            <l>Dor is jo blot </l>
            <l>»je, Herring«, lacht Korl Smidt un seggt:</l>
            <l>»dat ein heww'ck ümmer wedder bröcht.</l>
            <l>Ob ick s' den Oberförster nem</l>
            <l>Oder Sei, dat dücht mi ganz egal;</l>
            <l>Denn stehlen müßt ick s' doch enmal,</l>
            <l>Un dit was mi so schön bequem.«</l>
          </lg>
          <lg rhyme="unknown" type="stanza">
            <l>Herr Kreihenbom up Holtenhagen,</l>
            <l>De röppt sick Korl Smidten 'ran</l>
            <l>Un seggt: »Korl, in den negsten Dagen,</l>
            <l>Denn fang wi an tau decken an,</l>
            <l>Weitst du woll nich kein Deckelweden?«</l>
            <l>Korl was bekannt bi all un jeden</l>
            <l>As so'ne Ort von Holtscheni;</l>
            <l>Hei arbeit't woll, doch je nah dem</l>
            <l>Bedrew hei en Geschäft dorbi</l>
            <l>Mit Hakenkrümmel, Ledderböm,</l>
            <l>Mit Bandstöck un mit Bohnenschächt,</l>
            <l>Un würd'n in Frühjohr Arwten leggt,</l>
            <l>Denn künn de Utsat nich gelingen,</l>
            <l>Korl müßt de Arwtstrük dörtau bringen.</l>
            <l>»je«, seggt hei, »Herr, von Deckelweden,</l>
            <l>Dor is hir 'rüm nich vel tau reden,</l>
            <l>Up Ehren Fell'n, dor stahn jo kein.«</l>
            <l>»dat weit ick«, seggt Herr Kreihenbom,</l>
            <l>»doch heww ick nilig fluggs weck seihn</l>
            <l>Tau Golchen, längs den Wischensom,</l>
            <l>Du weitst woll, bi den Oberförster –</l>
            <l>Doch, Korl, hürst du, ick segg dat man,</l>
            <l>Wat gell'n uns frömde Weden an!</l>
            <l>Ick gew för't Dusend di sös Gröschen,</l>
            <l>Un's Winters kannst du bi mi döschen.</l>
            <l>Na, seih doch mal so'n beten rüm.«</l>
            <l>»je«, seggt Korl Smidt, »dat is woll slimm«,</l>
            <l>Un geiht. Indeß den annern Morgen</l>
            <l>Ward hei en Dusend ran besorgen.</l>
            <l>Na, schön! Herr Kreihenbom, de seggt:</l>
            <l>»nimm man din Wedenbund un legg't</l>
            <l>Herinne in dat Wagenschur,</l>
            <l>Un hürst du, Korl, dat't keiner süht!«</l>
            <l>So geiht dat nu 'ne ganze Tid.</l>
            <l>All Morgens dröggt herin in't Dur</l>
            <l>Uns' Korl en frisches Bund un stellt</l>
            <l>Dat rinne in dat Wagenschur;</l>
            <l>All Morgens kriggt hei ok sin Geld.</l>
            <l>»nu is dat naug! Nu kän wi decken,</l>
            <l>Nu hewwen wi Weden naug taum Binnen.«</l>
            <l>Je ja! je ja! – In allen Ecken</l>
            <l>Is blot ein einzigst Bund tau finnen.</l>
            <l>»wo, Dunnerwetter! Na, is dit en</l>
            <l>Entfahmten Streich! Na, raupt mal Korl Smidten!«</l>
            <l>Na, Korl, de kümmt. »Wo sünd de annern Bün'n?</l>
            <l>Dor is jo blot </l>
            <l>»je, Herring«, lacht Korl Smidt un seggt:</l>
            <l>»dat ein heww'ck ümmer wedder bröcht.</l>
            <l>Ob ick s' den Oberförster nem</l>
            <l>Oder Sei, dat dücht mi ganz egal;</l>
            <l>Denn stehlen müßt ick s' doch enmal,</l>
            <l>Un dit was mi so schön bequem.«</l>
          </lg>
        </lg>
      </div>
    </body>
  </text>
</TEI>
