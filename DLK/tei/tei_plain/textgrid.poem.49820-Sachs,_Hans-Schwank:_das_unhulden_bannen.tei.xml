<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Schwank: das unhulden bannen</title>
        <author>
          <persName>
            <surname>Sachs</surname>
            <forename>Hans</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">328</measure>
        <measure type="verses_per_stanza">1-164 2-164</measure>
        <measure type="syllables">2732</measure>
        <measure type="tokens">1968</measure>
        <measure type="characters">10512</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1556</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Schwank: das unhulden bannen</head>
          <lg rhyme="unknown" type="stanza">
            <l>Zu Langenau im Schwabenlant</l>
            <l>ein bauer saß, Claus Ott genant,</l>
            <l>der zumal aberglaubig was,</l>
            <l>den alten unhulden zumas,</l>
            <l>was unglücks im zustunt auf ert.</l>
            <l>wart etwan im hinkent ein pfert,</l>
            <l>oder tet im ein ku verseihen,</l>
            <l>so tet ers als die truten zeihen</l>
            <l>und war in auch von herzen feint,</l>
            <l>an in zu rechen sich vermeint,</l>
            <l>wenn er nur west, welch truten wern;</l>
            <l>darumb wolt er sie kennen gern.</l>
            <l>eins mals an einem pfinztag spat</l>
            <l>ein farent schulr zu im eintrat,</l>
            <l>wie sie denn umbgiengen vor jarn</l>
            <l>und lauter baurenbscheißer warn.</l>
            <l>der sagt her große wunderwerk,</l>
            <l>wie er kem aus dem Venusberk,</l>
            <l>wer ein meister der schwarzen kunst,</l>
            <l>macht dem bauren ein blaben dunst.</l>
            <l>der fieng an, übert hexen klagt,</l>
            <l>wie er in so feint wer, und sagt,</l>
            <l>er wolt sich geren an in rechen.</l>
            <l>da wart der farent schuler sprechen:</l>
            <l>mein freunt, ich kan dich gar wol lern,</l>
            <l>das du mögst bannen und beschwern</l>
            <l>all unhulden im ganzen lant,</l>
            <l>das sie zusam kommen allsant,</l>
            <l>das du sie all magst zeln und sehen.</l>
            <l>der bauer tet zum schuler jehen:</l>
            <l>ein gulden gib ich dir zu lon,</l>
            <l>lerst michs zsam bringen auf ein plon.</l>
            <l>er sprach: ja, ich dichs leren wil;</l>
            <l>iedoch es ist kein kinderspil,</l>
            <l>ob in der sach mislünge dir,</l>
            <l>so darfst du kein schult geben mir;</l>
            <l>es ist mit den unhulden gferlich.</l>
            <l>der bauer sprach: ich wil gewerlich</l>
            <l>mit umbgen, drumb fah die kunst an.</l>
            <l>er sprach: so nim zu dir zwen man</l>
            <l>und ge mit in naus für den walt,</l>
            <l>da im felt stet die eichen alt,</l>
            <l>gleich bei der drifachen wegscheid,</l>
            <l>da solt du haben und sie beid</l>
            <l>ieder in der hant ein bloß schwert,</l>
            <l>und machet ein kreiß an der ert,</l>
            <l>etwan auf dreißig klafter weit,</l>
            <l>umb dise eichen groß und breit.</l>
            <l>nach dem so schürt ein großes feur</l>
            <l>in den kreiß zu der abenteur</l>
            <l>und lauft darumb dreimal ringwerz</l>
            <l>und werft ins feuer ein kalbsherz,</l>
            <l>das neulich hast gestochen du,</l>
            <l>sprich disen segen auch darzu:</l>
            <l>venite, ir unhuldibus,</l>
            <l>bringt prügel her uns stultibus,</l>
            <l>die semper mit uns spendibus</l>
            <l>sub capite et lendibus!</l>
            <l>schau, wenn ir das habt dreimal gsprochen,</l>
            <l>so kommen aus dem walt mit pochen</l>
            <l>die unhuldn und umb den kreiß rennen,</l>
            <l>das ir sie mögt persönlich kennen.</l>
            <l>denn sprecht den segen widerumb,</l>
            <l>das kein ungwitter übr euch kum;</l>
            <l>doch wo ir felet an dem ort</l>
            <l>an dem segen ein einigs wort,</l>
            <l>so wirt der teufel unverholn</l>
            <l>zu euch werfen feurige koln,</l>
            <l>und die unhulden wern on scheuch</l>
            <l>ein ungwitter machn über euch</l>
            <l>und euch vor engsten machen heiß,</l>
            <l>doch bleibet all drei in dem kreiß;</l>
            <l>wo sich einer daraus wirt geben,</l>
            <l>so wirt es kosten im sein leben,</l>
            <l>das sag ich dir vor aller maßen,</l>
            <l>drumb magst du es tun oder laßen.</l>
            <l>der bauer sprach: ich wil es wagen,</l>
            <l>hab mich wol vor mit dreien gschlagen,</l>
            <l>bin von in kommen unbeschedigt,</l>
            <l>werd etwan von den hexn erledigt.</l>
            <l>sag, welch zeit muß wir heint naus gen,</l>
            <l>ich und darzu die andern zwen?</l>
            <l>er sprach: gleich heint zu mitternacht</l>
            <l>get naus und dise kunst anfacht.</l>
            <l>hin gieng der bauer und war fro.</l>
            <l>der farent schuler sich aldo</l>
            <l>auf dise abenteur besan,</l>
            <l>zu effen disen bauersman,</l>
            <l>gieng im dorf nachts int rockenstubn</l>
            <l>und bestellet im neun rosbubn,</l>
            <l>bericht sie, was sie solten ton.</l>
            <l>die legten frauenkleider on,</l>
            <l>als weren sie unhulden alt;</l>
            <l>fürt sie mit im naus in den walt.</l>
            <l>ieder tet im drei prügel hauen,</l>
            <l>die abenteuer helfen bauen,</l>
            <l>warten da auf des schulers bscheit.</l>
            <l>der schlich von in zu der wegscheit</l>
            <l>und oben auf die eichen sas,</l>
            <l>das er mocht sehen alles das,</l>
            <l>und ein kolscherben bei im het.</l>
            <l>als nun der bauer kommen tet</l>
            <l>mit zwen nachbaurn um mitternacht,</l>
            <l>und der kreiß von in wurt gemacht</l>
            <l>mit bloßen schwertern umb die eichen,</l>
            <l>der wol dreißg klafter weit tet reichen.</l>
            <l>nach dem schürten sie ungeheuer</l>
            <l>mitten im kreiß ein großes feuer,</l>
            <l>nach dem loffen die bauren tumb</l>
            <l>drei mal umb das feuer herumb</l>
            <l>und warfen drein das herz vom kalb,</l>
            <l>sprachen den segen, doch kaum halb.</l>
            <l>als die rosbubn das feuer groß</l>
            <l>ersahen, das war gleich ir loß,</l>
            <l>zu hant sie aus dem walde schlichen</l>
            <l>und umb den kreiß hin und her tichen</l>
            <l>mit einem ungestümen wesen,</l>
            <l>mit rocken, gabel und mit besen,</l>
            <l>mit schaufel, rechn und ofenkruckn.</l>
            <l>forchtsam tetn sich die bauren schmuckn.</l>
            <l>nun schin der man so überhell,</l>
            <l>das man sach und hört ir geschell;</l>
            <l>sie heten umb den kreiß ir tanzen</l>
            <l>und machten gar selzam kramanzen.</l>
            <l>die drei bauren erschrocken wasen,</l>
            <l>des segen sprechens gar vergasen</l>
            <l>und zitterten im kreiß allsam;</l>
            <l>der schuler sein kolscherben nam,</l>
            <l>warf in rab under die drei bauren.</l>
            <l>erst wurden gar verzagt die lauren,</l>
            <l>meinten, der teufel het die koln</l>
            <l>rab gworfen und würt sie all holn.</l>
            <l>balt die kolen int höch aufstuben,</l>
            <l>die truten zu werfen anhuben</l>
            <l>mit prügeln zu in in den kreiß.</l>
            <l>den dreien war vor sorgen heiß,</l>
            <l>im kreiß sich hin und wider schmugen,</l>
            <l>trafen sie oft, das sie sich bugen,</l>
            <l>umb bein und lend, auch umb die köpf,</l>
            <l>das sie sich drehten wie die töpf,</l>
            <l>noch dorft ir keiner aus dem kreiß;</l>
            <l>Claus Ott vor angst int hosen scheiß.</l>
            <l>als die unhulden verwarfen gar</l>
            <l>ir prügel, loffens wider dar</l>
            <l>zerstreuet hinein in den walt.</l>
            <l>fro waren die drei bauren alt,</l>
            <l>trolten balt aus dem kreiß hinaus</l>
            <l>und kamen hinkent heim zu haus</l>
            <l>mit beulen, schwarz und blaben flecken</l>
            <l>von der hexen prügel und stecken;</l>
            <l>iedoch so dorft ir keiner klagen,</l>
            <l>in dreien tagen darvon sagen,</l>
            <l>und verschwurn bei treu, eit und er,</l>
            <l>forthin zu bannen nimmermer</l>
            <l>die hexen oder die unhulden.</l>
            <l>so mußten sie all drei gedulden,</l>
            <l>zu der schlappen leiden den spot</l>
            <l>von der anderen bauren rot,</l>
            <l>wan die rosbuben nach den tagen</l>
            <l>die teten allen menschen sagen,</l>
            <l>wie alle sach sich het verloffen,</l>
            <l>und wurt ir schad mit schanden offen.</l>
            <l>der farent schuler nam sein lon</l>
            <l>des morgens frü und zog darvon.</l>
          </lg>
          <lg rhyme="unknown" type="stanza">
            <l>Zu Langenau im Schwabenlant</l>
            <l>ein bauer saß, Claus Ott genant,</l>
            <l>der zumal aberglaubig was,</l>
            <l>den alten unhulden zumas,</l>
            <l>was unglücks im zustunt auf ert.</l>
            <l>wart etwan im hinkent ein pfert,</l>
            <l>oder tet im ein ku verseihen,</l>
            <l>so tet ers als die truten zeihen</l>
            <l>und war in auch von herzen feint,</l>
            <l>an in zu rechen sich vermeint,</l>
            <l>wenn er nur west, welch truten wern;</l>
            <l>darumb wolt er sie kennen gern.</l>
            <l>eins mals an einem pfinztag spat</l>
            <l>ein farent schulr zu im eintrat,</l>
            <l>wie sie denn umbgiengen vor jarn</l>
            <l>und lauter baurenbscheißer warn.</l>
            <l>der sagt her große wunderwerk,</l>
            <l>wie er kem aus dem Venusberk,</l>
            <l>wer ein meister der schwarzen kunst,</l>
            <l>macht dem bauren ein blaben dunst.</l>
            <l>der fieng an, übert hexen klagt,</l>
            <l>wie er in so feint wer, und sagt,</l>
            <l>er wolt sich geren an in rechen.</l>
            <l>da wart der farent schuler sprechen:</l>
            <l>mein freunt, ich kan dich gar wol lern,</l>
            <l>das du mögst bannen und beschwern</l>
            <l>all unhulden im ganzen lant,</l>
            <l>das sie zusam kommen allsant,</l>
            <l>das du sie all magst zeln und sehen.</l>
            <l>der bauer tet zum schuler jehen:</l>
            <l>ein gulden gib ich dir zu lon,</l>
            <l>lerst michs zsam bringen auf ein plon.</l>
            <l>er sprach: ja, ich dichs leren wil;</l>
            <l>iedoch es ist kein kinderspil,</l>
            <l>ob in der sach mislünge dir,</l>
            <l>so darfst du kein schult geben mir;</l>
            <l>es ist mit den unhulden gferlich.</l>
            <l>der bauer sprach: ich wil gewerlich</l>
            <l>mit umbgen, drumb fah die kunst an.</l>
            <l>er sprach: so nim zu dir zwen man</l>
            <l>und ge mit in naus für den walt,</l>
            <l>da im felt stet die eichen alt,</l>
            <l>gleich bei der drifachen wegscheid,</l>
            <l>da solt du haben und sie beid</l>
            <l>ieder in der hant ein bloß schwert,</l>
            <l>und machet ein kreiß an der ert,</l>
            <l>etwan auf dreißig klafter weit,</l>
            <l>umb dise eichen groß und breit.</l>
            <l>nach dem so schürt ein großes feur</l>
            <l>in den kreiß zu der abenteur</l>
            <l>und lauft darumb dreimal ringwerz</l>
            <l>und werft ins feuer ein kalbsherz,</l>
            <l>das neulich hast gestochen du,</l>
            <l>sprich disen segen auch darzu:</l>
            <l>venite, ir unhuldibus,</l>
            <l>bringt prügel her uns stultibus,</l>
            <l>die semper mit uns spendibus</l>
            <l>sub capite et lendibus!</l>
            <l>schau, wenn ir das habt dreimal gsprochen,</l>
            <l>so kommen aus dem walt mit pochen</l>
            <l>die unhuldn und umb den kreiß rennen,</l>
            <l>das ir sie mögt persönlich kennen.</l>
            <l>denn sprecht den segen widerumb,</l>
            <l>das kein ungwitter übr euch kum;</l>
            <l>doch wo ir felet an dem ort</l>
            <l>an dem segen ein einigs wort,</l>
            <l>so wirt der teufel unverholn</l>
            <l>zu euch werfen feurige koln,</l>
            <l>und die unhulden wern on scheuch</l>
            <l>ein ungwitter machn über euch</l>
            <l>und euch vor engsten machen heiß,</l>
            <l>doch bleibet all drei in dem kreiß;</l>
            <l>wo sich einer daraus wirt geben,</l>
            <l>so wirt es kosten im sein leben,</l>
            <l>das sag ich dir vor aller maßen,</l>
            <l>drumb magst du es tun oder laßen.</l>
            <l>der bauer sprach: ich wil es wagen,</l>
            <l>hab mich wol vor mit dreien gschlagen,</l>
            <l>bin von in kommen unbeschedigt,</l>
            <l>werd etwan von den hexn erledigt.</l>
            <l>sag, welch zeit muß wir heint naus gen,</l>
            <l>ich und darzu die andern zwen?</l>
            <l>er sprach: gleich heint zu mitternacht</l>
            <l>get naus und dise kunst anfacht.</l>
            <l>hin gieng der bauer und war fro.</l>
            <l>der farent schuler sich aldo</l>
            <l>auf dise abenteur besan,</l>
            <l>zu effen disen bauersman,</l>
            <l>gieng im dorf nachts int rockenstubn</l>
            <l>und bestellet im neun rosbubn,</l>
            <l>bericht sie, was sie solten ton.</l>
            <l>die legten frauenkleider on,</l>
            <l>als weren sie unhulden alt;</l>
            <l>fürt sie mit im naus in den walt.</l>
            <l>ieder tet im drei prügel hauen,</l>
            <l>die abenteuer helfen bauen,</l>
            <l>warten da auf des schulers bscheit.</l>
            <l>der schlich von in zu der wegscheit</l>
            <l>und oben auf die eichen sas,</l>
            <l>das er mocht sehen alles das,</l>
            <l>und ein kolscherben bei im het.</l>
            <l>als nun der bauer kommen tet</l>
            <l>mit zwen nachbaurn um mitternacht,</l>
            <l>und der kreiß von in wurt gemacht</l>
            <l>mit bloßen schwertern umb die eichen,</l>
            <l>der wol dreißg klafter weit tet reichen.</l>
            <l>nach dem schürten sie ungeheuer</l>
            <l>mitten im kreiß ein großes feuer,</l>
            <l>nach dem loffen die bauren tumb</l>
            <l>drei mal umb das feuer herumb</l>
            <l>und warfen drein das herz vom kalb,</l>
            <l>sprachen den segen, doch kaum halb.</l>
            <l>als die rosbubn das feuer groß</l>
            <l>ersahen, das war gleich ir loß,</l>
            <l>zu hant sie aus dem walde schlichen</l>
            <l>und umb den kreiß hin und her tichen</l>
            <l>mit einem ungestümen wesen,</l>
            <l>mit rocken, gabel und mit besen,</l>
            <l>mit schaufel, rechn und ofenkruckn.</l>
            <l>forchtsam tetn sich die bauren schmuckn.</l>
            <l>nun schin der man so überhell,</l>
            <l>das man sach und hört ir geschell;</l>
            <l>sie heten umb den kreiß ir tanzen</l>
            <l>und machten gar selzam kramanzen.</l>
            <l>die drei bauren erschrocken wasen,</l>
            <l>des segen sprechens gar vergasen</l>
            <l>und zitterten im kreiß allsam;</l>
            <l>der schuler sein kolscherben nam,</l>
            <l>warf in rab under die drei bauren.</l>
            <l>erst wurden gar verzagt die lauren,</l>
            <l>meinten, der teufel het die koln</l>
            <l>rab gworfen und würt sie all holn.</l>
            <l>balt die kolen int höch aufstuben,</l>
            <l>die truten zu werfen anhuben</l>
            <l>mit prügeln zu in in den kreiß.</l>
            <l>den dreien war vor sorgen heiß,</l>
            <l>im kreiß sich hin und wider schmugen,</l>
            <l>trafen sie oft, das sie sich bugen,</l>
            <l>umb bein und lend, auch umb die köpf,</l>
            <l>das sie sich drehten wie die töpf,</l>
            <l>noch dorft ir keiner aus dem kreiß;</l>
            <l>Claus Ott vor angst int hosen scheiß.</l>
            <l>als die unhulden verwarfen gar</l>
            <l>ir prügel, loffens wider dar</l>
            <l>zerstreuet hinein in den walt.</l>
            <l>fro waren die drei bauren alt,</l>
            <l>trolten balt aus dem kreiß hinaus</l>
            <l>und kamen hinkent heim zu haus</l>
            <l>mit beulen, schwarz und blaben flecken</l>
            <l>von der hexen prügel und stecken;</l>
            <l>iedoch so dorft ir keiner klagen,</l>
            <l>in dreien tagen darvon sagen,</l>
            <l>und verschwurn bei treu, eit und er,</l>
            <l>forthin zu bannen nimmermer</l>
            <l>die hexen oder die unhulden.</l>
            <l>so mußten sie all drei gedulden,</l>
            <l>zu der schlappen leiden den spot</l>
            <l>von der anderen bauren rot,</l>
            <l>wan die rosbuben nach den tagen</l>
            <l>die teten allen menschen sagen,</l>
            <l>wie alle sach sich het verloffen,</l>
            <l>und wurt ir schad mit schanden offen.</l>
            <l>der farent schuler nam sein lon</l>
            <l>des morgens frü und zog darvon.</l>
          </lg>
        </lg>
      </div>
    </body>
  </text>
</TEI>
