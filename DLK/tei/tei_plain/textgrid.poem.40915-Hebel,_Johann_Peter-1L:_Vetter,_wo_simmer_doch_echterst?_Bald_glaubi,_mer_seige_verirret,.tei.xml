<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: Vetter, wo simmer doch echterst? Bald glaubi, mer seige verirret,</title>
        <author>
          <persName>
            <surname>Hebel</surname>
            <forename>Johann Peter</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">186</measure>
        <measure type="verses_per_stanza">1-93 2-93</measure>
        <measure type="syllables">2654</measure>
        <measure type="tokens">1792</measure>
        <measure type="characters">9758</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1793</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: Vetter, wo simmer doch echterst? Bald glaubi, mer seige verirret,</head>
          <lg rhyme="unknown" type="stanza">
            <l>Vetter, wo simmer doch echterst? Bald glaubi, mer seige verirret,</l>
            <l>'s schlacht kei Uhr, me hört ke Guhl, es lütet ke Glocke;</l>
            <l>wo me lost, und wo me luegt, se findt me ke Fußtritt.</l>
            <l>Chömmet do das Wegli ab! Es isch mer, mer seige</l>
            <l>nümme wit vom Häfnetbugg. Sust gruset's mer, wenni</l>
            <l>drüber muß; jez wäri froh. Der Sunne no möcht es</l>
            <l>schier gar Zehni si. Sel wär kei Fehler, mer chäme</l>
            <l>alliwil no zitli gnug go Steine bis Mittag. –</l>
            <l>Geltet, was hani gseit! Gottlob, do simmer am Häfnet,</l>
            <l>und jez weißi Weg und Steg. Der hent doch au betet</l>
            <l>hütte früeih, will's Gott, und hentich gwäschen und d'Hoor gstrehlt</l>
            <l>mittem Richter? Mengmol müen au d'Finger der Dienst tue,</l>
            <l>und der sehnt mer schier so us. Je, Vetter, i warnich!</l>
            <l>Wemmer bim Brunne sin, me würdich wäschen und strehle.</l>
            <l>'s stoht im Wiesetal und in den einseme Matte</l>
            <l>no ne Huus, me seit em numme 's Steinemer Schlößli.</l>
            <l>'s tuet de Hamberchslüten und 's tuet de Bure wo gfront hen,</l>
            <l>bis es gstanden isch mit sine Stapflen am Giebel,</l>
            <l>au kei Zahn meh weh. Doch liege sie rüeihig im Bode,</l>
            <l>d'Häfnet-Jumpfere nit, wo vor undenkliche Zite</l>
            <l>in dem Schlößli ghuset het mit Vater und Mutter.</l>
            <l>'s isch e Zwingherr gsi, und 's het des Frones kein End gha,</l>
            <l>bald ufs Tribe, bald zum Bauen oder an Acker,</l>
            <l>z'nacht zum Hüeten ins Feld, und het der Zwingherr und d'Zwingfrau</l>
            <l>nüt me gwüßt, isch d'Tochter cho, ne zimpferig Dingli,</l>
            <l>mitteme Zuckergsicht und marzipanene Hälsli.</l>
            <l>Bald het ein go Basel müeßen oder no witers,</l>
            <l>Salbe hole, das und deis zum Wäschen und Strehle,</l>
            <l>Schuh mit gstickte Blumen und chosperi goldeni Chappe</l>
            <l>mit Chramanzlete drum und sideni Hentschen und Bendel.</l>
            <l>Meinet der denn, sie wär emol go Steine in d'Chilche</l>
            <l>uffem Bode gange mit ihre papierene Schuhne?</l>
            <l>Örliger, bim Bluest, vom türste, wo me cha finde,</l>
            <l>hen sie müeße spreite vom Schlößli bis füren an Steine</l>
            <l>und durs Dorf an d'Chilchhoftür und übere Chilchhof,</l>
            <l>und am Mentig wäschen. Am nöchste Samstig het alles</l>
            <l>müeße sufer si, wie neu vom Weber und Walker.</l>
            <l>'s isch emol en alte Ma, 's heig niemes si Heimet</l>
            <l>wüsse welle, neben an dem Örliger Fußweg</l>
            <l>gstanden an der Chilchhoftüre. »Loset, i warnich,</l>
            <l>Jümpferli«, heig er gseit, »'s isch mit dem Pläzli nit z'spasse.</l>
            <l>Goht me so in d'Chilchen und über die grasige Gräber?</l>
            <l>Wie heißt's in der Bibel? Der werdet's iemer nit wüsse:</l>
            <l>›erde sollst du werden, aus Erde bist du genommen.‹</l>
            <l>Jumpferen, i förch, i förch!« – Druf seig er verschwunde.</l>
            <l>Selmol uf Örligertuch in d'Chilche gangen und nümme!</l>
            <l>Nei 's mueß Flanell her am nöchste Sunntig mit rote</l>
            <l>Bendle rechts und links und unten und obe verbendlet.</l>
            <l>O, wie mengmol hen doch d'Lüt im Stille der Wunsch gha:</l>
            <l>»nähm di numme ne Ma im Elsis oder im Brisgau</l>
            <l>oder wo der Pfeffer wachst! Es sott der jo gunnt si.«</l>
            <l>Aber 's het sie niemes möge. D'Mutter isch gstorben</l>
            <l>und der Vater au, sie liege nebenenander,</l>
            <l>und 's chunnt zlezt e Gang, wo 's Töchterli füren in Chilchhof</l>
            <l>au ke Flanell bruucht und eineweg d'Schühli nit wüst macht.</l>
            <l>Hen sie nit im Totebaum vier Richter ins Grab treit?</l>
            <l>'s seig nit brieget worde. Ne Vaterunser hen frilig</l>
            <l>alli betet, und gseit: »Gott geb der ewige Friede!«</l>
            <l>Drum der Tod söhnt alles us, wenn's numme nit z'spot wär.</l>
            <l>Aber der alt Ma seig eismols wieder am Chilchhof</l>
            <l>gstanden und heig gseit mit schwere bidütseme Worte:</l>
            <l>»hesch nie das Pläzli birührt, se soll di das Pläzli nit tole.</l>
            <l>Wo du ane ghörsch, weiß numme 's Geitligers Laubi.«</l>
            <l>'s isch so cho. Der ander Morge, women ins Feld goht,</l>
            <l>stoht der Totebaum vorusse nebe der Chilchmuur.</l>
            <l>Wer verbei isch, het en gseh, und 's heißt no, dernebe</l>
            <l>'s seige Grappe gnueg druf gsessen und heigen am Tuech pickt,</l>
            <l>wie mes macht: wenn näumis isch, se lüegt me no mehr dra.</l>
            <l>Je, me het's wieder probiert, me het sie no tiefer vergrabe,</l>
            <l>an en andere Platz. 's het alles nit ghulfen und battet.</l>
            <l>Endli seit der Vogt: »Mer müen go 's Geitligers Laubi</l>
            <l>froge, wo sie ane ghört.« Me rüstet e Wage,</l>
            <l>wettet d'Stieren i und leit der Totebaum ufe.</l>
            <l>»laufet, wo der went!« Sie hen si nit zweimol lo heiße.</l>
            <l>Uf und furt zum Häfnet-Bugg. Dört blibe si bhange,</l>
            <l>z'allernöchst am Brunne (der wüßet's), womer vorbei sin.</l>
            <l>In dem Brunne sizt sie. Doch stigt sie an sunnige Tage</l>
            <l>mengmol usen ans Land, strehlt in de goldige Hoore,</l>
            <l>und wenn näumer chunnt, wo selle Morge nit betet</l>
            <l>oder d'Hoor nit gstrehlt, und wo si nit gwäschen und puzt het,</l>
            <l>oder jungi Bäum verderbt und andere 's Holz stiehlt,</l>
            <l>seit me, sie nehm en in d'Arm, und zieh nen aben in Brunne.</l>
            <l>Vetter, i glaub sel nit. Me seit so wege de Chinde,</l>
            <l>aß sie süferli werden und nieme näumis verderbe.</l>
            <l>Vetter, wär es so gföhrli, bim Bluest, euch hätt sie in d'Arm gno,</l>
            <l>wo mer nebenabe sin, und gwäschen im Brunne,</l>
            <l>und au wieder gstrehlt emol. – Nei loset, was höri?</l>
            <l>'s lütet z'Steine Mittag. Bal simmer dussen im Freie.</l>
            <l>D'Zit wird eim doch churz im Laufe, wemmen au näumis</l>
            <l>mitenander z'rede weiß und näumis z'erzehle.</l>
            <l>Seig's denn au nit wohr, es isch nit besser, wenn's wohr isch.</l>
            <l>Sehnt der jez dört 's Schlößli mit sinen eckige Gieble?</l>
            <l>Und das Dorf isch Steine. Do füre zieht si der Chilchweg.</l>
          </lg>
          <lg rhyme="unknown" type="stanza">
            <l>Vetter, wo simmer doch echterst? Bald glaubi, mer seige verirret,</l>
            <l>'s schlacht kei Uhr, me hört ke Guhl, es lütet ke Glocke;</l>
            <l>wo me lost, und wo me luegt, se findt me ke Fußtritt.</l>
            <l>Chömmet do das Wegli ab! Es isch mer, mer seige</l>
            <l>nümme wit vom Häfnetbugg. Sust gruset's mer, wenni</l>
            <l>drüber muß; jez wäri froh. Der Sunne no möcht es</l>
            <l>schier gar Zehni si. Sel wär kei Fehler, mer chäme</l>
            <l>alliwil no zitli gnug go Steine bis Mittag. –</l>
            <l>Geltet, was hani gseit! Gottlob, do simmer am Häfnet,</l>
            <l>und jez weißi Weg und Steg. Der hent doch au betet</l>
            <l>hütte früeih, will's Gott, und hentich gwäschen und d'Hoor gstrehlt</l>
            <l>mittem Richter? Mengmol müen au d'Finger der Dienst tue,</l>
            <l>und der sehnt mer schier so us. Je, Vetter, i warnich!</l>
            <l>Wemmer bim Brunne sin, me würdich wäschen und strehle.</l>
            <l>'s stoht im Wiesetal und in den einseme Matte</l>
            <l>no ne Huus, me seit em numme 's Steinemer Schlößli.</l>
            <l>'s tuet de Hamberchslüten und 's tuet de Bure wo gfront hen,</l>
            <l>bis es gstanden isch mit sine Stapflen am Giebel,</l>
            <l>au kei Zahn meh weh. Doch liege sie rüeihig im Bode,</l>
            <l>d'Häfnet-Jumpfere nit, wo vor undenkliche Zite</l>
            <l>in dem Schlößli ghuset het mit Vater und Mutter.</l>
            <l>'s isch e Zwingherr gsi, und 's het des Frones kein End gha,</l>
            <l>bald ufs Tribe, bald zum Bauen oder an Acker,</l>
            <l>z'nacht zum Hüeten ins Feld, und het der Zwingherr und d'Zwingfrau</l>
            <l>nüt me gwüßt, isch d'Tochter cho, ne zimpferig Dingli,</l>
            <l>mitteme Zuckergsicht und marzipanene Hälsli.</l>
            <l>Bald het ein go Basel müeßen oder no witers,</l>
            <l>Salbe hole, das und deis zum Wäschen und Strehle,</l>
            <l>Schuh mit gstickte Blumen und chosperi goldeni Chappe</l>
            <l>mit Chramanzlete drum und sideni Hentschen und Bendel.</l>
            <l>Meinet der denn, sie wär emol go Steine in d'Chilche</l>
            <l>uffem Bode gange mit ihre papierene Schuhne?</l>
            <l>Örliger, bim Bluest, vom türste, wo me cha finde,</l>
            <l>hen sie müeße spreite vom Schlößli bis füren an Steine</l>
            <l>und durs Dorf an d'Chilchhoftür und übere Chilchhof,</l>
            <l>und am Mentig wäschen. Am nöchste Samstig het alles</l>
            <l>müeße sufer si, wie neu vom Weber und Walker.</l>
            <l>'s isch emol en alte Ma, 's heig niemes si Heimet</l>
            <l>wüsse welle, neben an dem Örliger Fußweg</l>
            <l>gstanden an der Chilchhoftüre. »Loset, i warnich,</l>
            <l>Jümpferli«, heig er gseit, »'s isch mit dem Pläzli nit z'spasse.</l>
            <l>Goht me so in d'Chilchen und über die grasige Gräber?</l>
            <l>Wie heißt's in der Bibel? Der werdet's iemer nit wüsse:</l>
            <l>›erde sollst du werden, aus Erde bist du genommen.‹</l>
            <l>Jumpferen, i förch, i förch!« – Druf seig er verschwunde.</l>
            <l>Selmol uf Örligertuch in d'Chilche gangen und nümme!</l>
            <l>Nei 's mueß Flanell her am nöchste Sunntig mit rote</l>
            <l>Bendle rechts und links und unten und obe verbendlet.</l>
            <l>O, wie mengmol hen doch d'Lüt im Stille der Wunsch gha:</l>
            <l>»nähm di numme ne Ma im Elsis oder im Brisgau</l>
            <l>oder wo der Pfeffer wachst! Es sott der jo gunnt si.«</l>
            <l>Aber 's het sie niemes möge. D'Mutter isch gstorben</l>
            <l>und der Vater au, sie liege nebenenander,</l>
            <l>und 's chunnt zlezt e Gang, wo 's Töchterli füren in Chilchhof</l>
            <l>au ke Flanell bruucht und eineweg d'Schühli nit wüst macht.</l>
            <l>Hen sie nit im Totebaum vier Richter ins Grab treit?</l>
            <l>'s seig nit brieget worde. Ne Vaterunser hen frilig</l>
            <l>alli betet, und gseit: »Gott geb der ewige Friede!«</l>
            <l>Drum der Tod söhnt alles us, wenn's numme nit z'spot wär.</l>
            <l>Aber der alt Ma seig eismols wieder am Chilchhof</l>
            <l>gstanden und heig gseit mit schwere bidütseme Worte:</l>
            <l>»hesch nie das Pläzli birührt, se soll di das Pläzli nit tole.</l>
            <l>Wo du ane ghörsch, weiß numme 's Geitligers Laubi.«</l>
            <l>'s isch so cho. Der ander Morge, women ins Feld goht,</l>
            <l>stoht der Totebaum vorusse nebe der Chilchmuur.</l>
            <l>Wer verbei isch, het en gseh, und 's heißt no, dernebe</l>
            <l>'s seige Grappe gnueg druf gsessen und heigen am Tuech pickt,</l>
            <l>wie mes macht: wenn näumis isch, se lüegt me no mehr dra.</l>
            <l>Je, me het's wieder probiert, me het sie no tiefer vergrabe,</l>
            <l>an en andere Platz. 's het alles nit ghulfen und battet.</l>
            <l>Endli seit der Vogt: »Mer müen go 's Geitligers Laubi</l>
            <l>froge, wo sie ane ghört.« Me rüstet e Wage,</l>
            <l>wettet d'Stieren i und leit der Totebaum ufe.</l>
            <l>»laufet, wo der went!« Sie hen si nit zweimol lo heiße.</l>
            <l>Uf und furt zum Häfnet-Bugg. Dört blibe si bhange,</l>
            <l>z'allernöchst am Brunne (der wüßet's), womer vorbei sin.</l>
            <l>In dem Brunne sizt sie. Doch stigt sie an sunnige Tage</l>
            <l>mengmol usen ans Land, strehlt in de goldige Hoore,</l>
            <l>und wenn näumer chunnt, wo selle Morge nit betet</l>
            <l>oder d'Hoor nit gstrehlt, und wo si nit gwäschen und puzt het,</l>
            <l>oder jungi Bäum verderbt und andere 's Holz stiehlt,</l>
            <l>seit me, sie nehm en in d'Arm, und zieh nen aben in Brunne.</l>
            <l>Vetter, i glaub sel nit. Me seit so wege de Chinde,</l>
            <l>aß sie süferli werden und nieme näumis verderbe.</l>
            <l>Vetter, wär es so gföhrli, bim Bluest, euch hätt sie in d'Arm gno,</l>
            <l>wo mer nebenabe sin, und gwäschen im Brunne,</l>
            <l>und au wieder gstrehlt emol. – Nei loset, was höri?</l>
            <l>'s lütet z'Steine Mittag. Bal simmer dussen im Freie.</l>
            <l>D'Zit wird eim doch churz im Laufe, wemmen au näumis</l>
            <l>mitenander z'rede weiß und näumis z'erzehle.</l>
            <l>Seig's denn au nit wohr, es isch nit besser, wenn's wohr isch.</l>
            <l>Sehnt der jez dört 's Schlößli mit sinen eckige Gieble?</l>
            <l>Und das Dorf isch Steine. Do füre zieht si der Chilchweg.</l>
          </lg>
        </lg>
      </div>
    </body>
  </text>
</TEI>
