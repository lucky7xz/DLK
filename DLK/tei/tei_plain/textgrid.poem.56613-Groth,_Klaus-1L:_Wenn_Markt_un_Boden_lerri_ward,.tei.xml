<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: Wenn Markt un Boden lerri ward,</title>
        <author>
          <persName>
            <surname>Groth</surname>
            <forename>Klaus</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">86</measure>
        <measure type="verses">590</measure>
        <measure type="verses_per_stanza">1-12 2-22 3-4 4-18 5-4 6-8 7-8 8-6 9-20 10-4 11-24 12-8 13-4 14-8 15-2 16-2 17-2 18-2 19-2 20-4 21-4 22-6 23-4 24-24 25-6 26-4 27-4 28-4 29-4 30-6 31-6 32-4 33-6 34-6 35-4 36-4 37-8 38-4 39-6 40-8 41-4 42-3 43-2 44-12 45-22 46-4 47-18 48-4 49-8 50-8 51-6 52-20 53-4 54-24 55-8 56-4 57-8 58-2 59-2 60-2 61-2 62-2 63-4 64-4 65-6 66-4 67-24 68-6 69-4 70-4 71-4 72-4 73-6 74-6 75-4 76-6 77-6 78-4 79-4 80-8 81-4 82-6 83-8 84-4 85-3 86-2</measure>
        <measure type="syllables">4872</measure>
        <measure type="tokens">3776</measure>
        <measure type="characters">19188</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1859</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: Wenn Markt un Boden lerri ward,</head>
          <lg rhyme="unknown" type="stanza">
            <l>Wenn Markt un Boden lerri ward,</l>
            <l>De Geestlüd langs den Lannweg fahrt,</l>
            <l>Ast Sünnabnds jümmer ward to lat,</l>
            <l>So schulln wi ok wul op de Strat.</l>
            <l>Doch wi sitt drunkfast bi den Kros,</l>
            <l>Makt een Knop na den annern los.</l>
            <l>Wat tellt wi op de depen Węg',</l>
            <l>De Pütt un Pöhl un Gröbn un Stęg</l>
            <l>Vun Rugen Barg bet Wesselburen?</l>
            <l>Uns Olsche sitt je warm to luren,</l>
            <l>De Kopp in Dok, de Arms in Platen:</l>
            <l>Se will de Hitz ni afköhln laten!</l>
          </lg>
          <lg rhyme="unknown" type="stanza">
            <l>Dat funn Hans Schander ok so wahr</l>
            <l>Int Heider Pęrmark vörrig Jahr.</l>
            <l>Hans Schander! weerst du doch so klok</l>
            <l>Un hörst du, wat din Telsche sprok!</l>
            <l>Se sä di doch, du weerst en Suput,</l>
            <l>Du weerst en echten, wahren Rugsnut,</l>
            <l>Dat an vun Juni bet to Mai</l>
            <l>Din Nœs weer jeden Sünnabnd twei,</l>
            <l>Dat alke Achendeel na Mœl</l>
            <l>Du un de Möller harrn to vęl,</l>
            <l>Du brochst keen Pfęrd na Krüschan Smid,</l>
            <l>Besapen brochst du't wedder mit:</l>
            <l>Gungst kum to Kark mit nüchtern Kopp</l>
            <l>Un keemst to Hus mitn Blihot op.</l>
            <l>Se warschu di, vœr all din Sünn'</l>
            <l>War man di mal inn Landgrabn finn',</l>
            <l>In Düstern warn di noch de Hexen</l>
            <l>Bi'n Rugen Barg mal afprofexen,</l>
            <l>Dat keem noch mal – du schust man sehn, –</l>
            <l>Du brokst toletz noch Hals un Been,</l>
            <l>Se warn di noch mal Morgens twischen</l>
            <l>De Pocken ut den Nothpohl fischen!</l>
          </lg>
          <lg rhyme="unknown" type="stanza">
            <l>Wa arg de bösen Manns doch sünd!</l>
            <l>So menni Rath geit innen Wind!</l>
            <l>De beste Fru ęr beste Wort</l>
            <l>Spölt de verdreihte Brannwin fort! –</l>
          </lg>
          <lg rhyme="unknown" type="stanza">
            <l>Doch unsen Hans nich to vergęten,</l>
            <l>He harr sik Pęrmark ganz versęten.</l>
            <l>Dat weer in Heid doch gar to nüdli!</l>
            <l>He smök un drunk sik so gemüthli:</l>
            <l>Geburtstag firt man, wenn man mag,</l>
            <l>Doch Pęrmark is nich alle Dag.</l>
            <l>Un bi em to seet Peter Roder,</l>
            <l>Den harr he lewer as sin Broder,</l>
            <l>Son Peter Lusti, lütt un rund,</l>
            <l>De harr vœr Knęp ni wassen kunnt.</l>
            <l>De seet un »mau« jüs as en Kater;</l>
            <l>De Beerwitz leep as schiti Water;</l>
            <l>Vœr Lachen kunn de Weerth ni stan,</l>
            <l>War roder as en kunschen Hahn,</l>
            <l>Un Spaß un Hœg noch jümmer gröter,</l>
            <l>Un Beer un Brannwin jümmer söter;</l>
            <l>Een Qualm un Larm de ganze Stuv,</l>
            <l>Un de Weerthsche krei asn Lacherduv.</l>
          </lg>
          <lg rhyme="unknown" type="stanza">
            <l>De Wind much buten huln un brumm',</l>
            <l>Wat schęr sik Hans en Haar derum!</l>
            <l>Blev em man Kros un Buttel stan,</l>
            <l>So kunn vœr em de Welt vergan. –</l>
          </lg>
          <lg rhyme="unknown" type="stanza">
            <l>De Spaß is as opt Feld de Mahn,</l>
            <l>De fallt entwei, fatst du em an;</l>
            <l>He's as de Snee int Water smęten:</l>
            <l>En Ognblick witt un denn vergęten;</l>
            <l>He's as dat Nordflüs inne Höch:</l>
            <l>Kikst du man hin, so ist al weg;</l>
            <l>He's as de bunte Ręgenbag,</l>
            <l>De in en Ruff de Storm verjag.</l>
          </lg>
          <lg rhyme="unknown" type="stanza">
            <l>Keen Minsch kann œwern Stunn befęhln.</l>
            <l>Man kann de Klock wul rüggwarts stelln,</l>
            <l>Doch geit de Tid ęrn scheben Gank –</l>
            <l>Un Hans mutt fort in kort od'r lank.</l>
            <l>Dat ward to lat, he mutt to Pęrd,</l>
            <l>Un weer Frenz Buhmann ok de Weerth,</l>
            <l>He mutt to Pęrd un weer't en Wedder,</l>
            <l>So gruli – as sin Telschemedder.</l>
          </lg>
          <lg rhyme="unknown" type="stanza">
            <l>De Windkęrl blas' as schull he starbn,</l>
            <l>De Ręgen klatsch mit Höllenlarm:</l>
            <l>Denn leih der'n Blitz an ganzen Hęben,</l>
            <l>Denn mak de Dunner de Eer to bęben,</l>
            <l>Dat kunn je'n Kind in Düstern sehn,</l>
            <l>De Döwel weer vunnacht to Been.</l>
          </lg>
          <lg rhyme="unknown" type="stanza">
            <l>Hans trünnel witbeent op sin Run,</l>
            <l>Gev em de Sparn un ree dervun,</l>
            <l>Leet Dreck un Lehm rund um sik spein</l>
            <l>Un Wind un Wulken huln un leihn,</l>
            <l>Greep dann un wann mal na de Mütz,</l>
            <l>Brumm dann un wann en Bummelwitz,</l>
            <l>Un wenn de Run mal trager leep,</l>
            <l>So knall he sitwarts mit de Swęp.</l>
            <l>He weer je'n Kęrl! he harr je Knaken!</l>
            <l>Wat schull son bęten Wedder maken!</l>
            <l>De Hönergloben is vœr Küken!</l>
            <l>De Voss, de dot is, lett sin Nücken!</l>
            <l>He hör nich op son Wiwerklœn',</l>
            <l>He harr sin Dag' nich spökeln sehn!</l>
            <l>He ree je oft den Heider Weg,</l>
            <l>Wenn man keen Hand vœr Ogen seeg!</l>
            <l>Inn Nacht so swart as Kaffedick,</l>
            <l>In Dreck so taag as Schosterpick.</l>
            <l>Un Run dat weer en Pęrd to lopen!</l>
            <l>Ok kunn man sacht en Minschen ropen.</l>
          </lg>
          <lg rhyme="unknown" type="stanza">
            <l>Ja – dat is wahr – vunnacht weer't dull!</l>
            <l>Pickswarte Luft – bi Mützen vull</l>
            <l>Kunn man se'n acht Dag' mit sik dręgen,</l>
            <l>De Sünn harr doch keen Lock rin kręgen.</l>
          </lg>
          <lg rhyme="unknown" type="stanza">
            <l>Un likes – rüggwarts mutt man kiken,</l>
            <l>Een kunn je wat oppe Hacken sliken;</l>
            <l>Denn weer ok Allens swart un grau,</l>
            <l>He kenn den Weg je to genau:</l>
            <l>Bi Wesseln is dat nich so sęker,</l>
            <l>Frag Böhmke man, den Appelhœker!</l>
            <l>Dar liggt de Nœtgank linker Hand,</l>
            <l>Dar keem Jan Hinners vun Verstand.</l>
            <l>De Wesslers ut de ole Welt</l>
            <l>Tellt dar int Gras ęr falsche Geld:</l>
            <l>»kron oder Münt!« – schriggt denn de Een,</l>
            <l>»sni af! sni af!« – »To kleen! to kleen!«</l>
            <l>De Landvermęter mit de Ęl</l>
            <l>Röppt Nacht vœr Nacht: »Hier is de Schęl!«</l>
            <l>He hett Ditmarschen do vermęten,</l>
            <l>As Land un Friheit warn toręten,</l>
            <l>Un alke Jahr vun Ort to Ort</l>
            <l>Geit he en lütten Hahntritt fort.</l>
            <l>Un inne Sandkuhl dicht darvœr</l>
            <l>Befull Ties Hans mit Wagn und Pęr;</l>
            <l>Un in den Busch hier'n bęten rop</l>
            <l>Hung Dodęk sik inn Sackstau op;</l>
            <l>Un hier int Siel, wo't Water sickelt,</l>
            <l>Funn' se dat Kind in Stroh inwickelt.</l>
          </lg>
          <lg rhyme="unknown" type="stanza">
            <l>De Storm hul as dat Westerhaf,</l>
            <l>Mit Ammers keem de Ręgen raf;</l>
            <l>Blind warn de Ogen, wenn dat leih,</l>
            <l>De Dunner reet de Ohrn entwei;</l>
            <l>Vœrn »Bullerwedder«, as man seggt,</l>
            <l>»mit Stackholt« weer 't noch vęls to slecht,</l>
            <l>Wull't Hunden hageln un Katten sni'n,</l>
            <l>Kunn de Skandal ni gröter sin.</l>
          </lg>
          <lg rhyme="unknown" type="stanza">
            <l>Un as de Larm recht höllenarg,</l>
            <l>Seeg Hans in Blitz den Rugen Barg –</l>
            <l>Un vun den Tippel bet ton Grund</l>
            <l>Viglin un Danzen kunterbunt.</l>
          </lg>
          <lg rhyme="unknown" type="stanza">
            <l>En Klewerveer is wunnerschön</l>
            <l>Vœr alke Art vun Ognverschrön!</l>
            <l>As Bosco mal na Schanz spazeer,</l>
            <l>Keem jüst en Reeg vun Melkdierns hęr;</l>
            <l>He dreih sin Rink – un mit en Mal</l>
            <l>Meenn se, dar weer en Waterpahl.</l>
            <l>Do schörten se de Röck tohöch:</l>
            <l>Man Een seeg allens flack un drög;</l>
          </lg>
          <lg rhyme="unknown" type="stanza">
            <l>De harr sik eerst in Ogenblick</l>
            <l>Bi't Dor en Klewerveer afplückt.</l>
          </lg>
          <lg rhyme="unknown" type="stanza">
            <l>En falschen Schüllnk kann ok wul deen'n.</l>
            <l>Hans wuss tum Glück, he harr noch een. –</l>
          </lg>
          <lg rhyme="unknown" type="stanza">
            <l>Wat löppt so kold sin Rügg hentlank? –</l>
            <l>Dat is keen Sweet: dar's Water mank!</l>
          </lg>
          <lg rhyme="unknown" type="stanza">
            <l>De Been un Kinnladn bęwert em:</l>
            <l>Schull he vellicht dat Fewer hemm?</l>
          </lg>
          <lg rhyme="unknown" type="stanza">
            <l>Run föhl de Sparn, Hans greep de Mahn:</l>
            <l>En Blitz, en Bömn – dat Krack blev stahn.</l>
          </lg>
          <lg rhyme="unknown" type="stanza">
            <l>Herrje noch mal! wat war he wis!</l>
            <l>Em warn de Haar as Bessenris',</l>
            <l>Se lüchten em de Mütz vun Kopp</l>
            <l>Un stunn as Börsten pillik op!</l>
          </lg>
          <lg rhyme="unknown" type="stanza">
            <l>Dat weer keen Danz, as Schulz uns lehr,</l>
            <l>Ecssaise, Française vun Hamborg hęr,</l>
            <l>Keen Cotillon un engelsch Jigg:</l>
            <l>»kopf ins Gerad, Füß auswärzig!«</l>
          </lg>
          <lg rhyme="unknown" type="stanza">
            <l>Nę, Sœbentritt un Schülper Bar,</l>
            <l>Un Eschepee en anner Paar,</l>
            <l>Un Jägern, Twetritt-inne-Wett,</l>
            <l>Un erumlütt en Menuett,</l>
            <l>Un Russendanz, de Been in Hucken,</l>
            <l>As Grashüppers un Hasselpocken!</l>
          </lg>
          <lg rhyme="unknown" type="stanza">
            <l>Babn oppen Barg seet Peter Ohrt,</l>
            <l>He streek de Geig un sä keen Wort,</l>
            <l>Un bi em fidel Ackermann,</l>
            <l>Un Dodęk sett dat Waldhorn an –</l>
          </lg>
          <lg rhyme="unknown" type="stanza">
            <l>Un as he tut, keem't Osten hęr,</l>
            <l>As Kannbarg mit sin twinti Pęr:</l>
            <l>Höhup! man hör de Knaken klœtern,</l>
            <l>Höhup! man hör de Athen rœtern.</l>
            <l>Vun Krattbusch na Ostroh hendal,</l>
            <l>Dœrt Moor bet na den Galgenpahl,</l>
            <l>Un vun den Keller na Spanngrund</l>
            <l>Gungt heisterkopp un kunterbunt.</l>
            <l>Se keemn sogar von Hemmingstęd,</l>
            <l>Un ut den Sand bi Weddingstęd.</l>
            <l>Bi Dusendüwel un Grimmslit</l>
            <l>Ligt vęle Junkers inne Schit,</l>
            <l>Vęl schöne Been, ok adlige Knaken,</l>
            <l>De Föffteinhundert de Fahrt mit maken:</l>
            <l>De flogen alle ut den Murt,</l>
            <l>Als wenn en Swarm utn Imkorf snurrt.</l>
            <l>De Junkers mit de langen Lęden,</l>
            <l>De dreehunnert Jahr int Swinmoor seten,</l>
            <l>De steken, as Kantüffelpüll,</l>
            <l>Den Kopp rut ut de Düttelknüll –</l>
            <l>Maas wuss se op de kahle Pann</l>
            <l>Un gęlgrön Water dripp dervan.</l>
            <l>Dat gung, as wenn he blasen harr:</l>
            <l>»de Bur de kumt, nu wahr di, Garr!«</l>
          </lg>
          <lg rhyme="unknown" type="stanza">
            <l>As Bartelmees de Hadbarn teeht,</l>
            <l>As jüm in Harst de Wulken seht,</l>
            <l>As wenn in Hębn de Tüten schrigt,</l>
            <l>As wenn de Beest dat Birssen krigt,</l>
            <l>So flogn se, Junker Slenz ann Topp</l>
            <l>Dal na Spanngrund, den Galgen herop!</l>
          </lg>
          <lg rhyme="unknown" type="stanza">
            <l>Un hoch opt Rad seet ol Clas Dau:</l>
            <l>He weer vunt Fahrn noch banni flau;</l>
            <l>He harr sik ębn de Been utflecht</l>
            <l>Un sett sik jüs den Kopp torecht.</l>
          </lg>
          <lg rhyme="unknown" type="stanza">
            <l>He weer sin Tid en argen Sünner,</l>
            <l>He drüßel dree unschülli Kinner,</l>
            <l>Mit sœwen Harten, as he swan,</l>
            <l>Kunn he bi Dag' unsichtbar gan.</l>
          </lg>
          <lg rhyme="unknown" type="stanza">
            <l>Hans Lakmann lœhn sik an den Pahl,</l>
            <l>Em fulln noch oft de Fingern dal,</l>
            <l>He schrov se fast an beide Hann'</l>
            <l>Un trock sik denn sin Schęnbeen an.</l>
          </lg>
          <lg rhyme="unknown" type="stanza">
            <l>Nu richt de Anner sik tohöch,</l>
            <l>Un reck de Lenken all torech,</l>
            <l>Un röhr de Kinnback sünner Lippen,</l>
            <l>Un slog sik op sin nakten Rippen.</l>
          </lg>
          <lg rhyme="unknown" type="stanza">
            <l>De Ręd muss banni Indruck maken,</l>
            <l>Se klappern Bifall mit de Knaken.</l>
            <l>Denn Allens still – de Junker tręd'</l>
            <l>Herut as heel he'n Gegenręd,</l>
            <l>Neem Herr vun Galgen oppe Nack</l>
            <l>Un nu ging't vœrwarts huckeback.</l>
          </lg>
          <lg rhyme="unknown" type="stanza">
            <l>Steit man bi Wesseln op den Wall,</l>
            <l>So süht man langs de Heid hendal,</l>
            <l>De Galgen van di na Ostroh,</l>
            <l>De Ruge Barg dicht vœr di to:</l>
            <l>Dar heel uns Hans, as wenn he dröm,</l>
            <l>As nu de Hupen neger keem.</l>
          </lg>
          <lg rhyme="unknown" type="stanza">
            <l>Ja, weern dat Heider Melkdierns węn,</l>
            <l>Mit rode Lippen um de Tähn:</l>
            <l>Doch ole Schachteln, sünder Strümp</l>
            <l>Un Schoh, un Fleesch, inn Dodenhemb.</l>
          </lg>
          <lg rhyme="unknown" type="stanza">
            <l>Bi Dag' un vœr sin egen Dœr –</l>
            <l>Keem solken Tog vun Wesseln hęr,</l>
            <l>Man lepen rinner, hartensfroh,</l>
            <l>Weer man eerst Dœr un Klinken to.</l>
            <l>Harr Hans keen Magen as en Pęrd,</l>
            <l>Dat Binners harr sik buten kehrt. – –</l>
          </lg>
          <lg rhyme="unknown" type="stanza">
            <l>Man kennt den Döwel an sin Fot</l>
            <l>Un Bonaparte an sin Hot,</l>
            <l>So muss man, keek man blot mal hin,</l>
            <l>Vullstędsche glik ant Prüschen kenn'.</l>
            <l>Se seet un heel ęrn Näsentros,</l>
            <l>En Povis statt en Tabacksdos.</l>
          </lg>
          <lg rhyme="unknown" type="stanza">
            <l>As Lieschen Allerlei noch lęv,</l>
            <l>Do kunn se bellen as en Tęv:</l>
            <l>Dat kunn man nu noch anne Tähn</l>
            <l>Un an de Kinnbacksknaken sehn.</l>
          </lg>
          <lg rhyme="unknown" type="stanza">
            <l>Se föhr ok hier dat grote Wort.</l>
            <l>Se smeet ęr Been na Peter Ohrt:</l>
            <l>Do full de ganze Kęrl in Stücken,</l>
            <l>As weert en Hupen Swęwelsticken.</l>
          </lg>
          <lg rhyme="unknown" type="stanza">
            <l>Dat Danzen heel en Ognblick op,</l>
            <l>Un Peter söch sik wedd'r tohop,</l>
            <l>Un Lieschen wink de Fremdn tohöch,</l>
            <l>Slog Vullstędsche ęrn Povis weg,</l>
            <l>Stött »ol Madam« vun Pockenstohl,</l>
            <l>Un »swarte Carl« in Rüschenpull:</l>
            <l>Denn wink se Dodęk mit de Hand,</l>
            <l>Un darmit stobn se dœr den Sand.</l>
          </lg>
          <lg rhyme="unknown" type="stanza">
            <l>Nu kreeg Musik un Danz eerst Art,</l>
            <l>As wenn de Löher Roland fahrt.</l>
            <l>Se krelln sik as en Slachterwif,</l>
            <l>Se dreihn sik as en Püttjerschiv ...</l>
          </lg>
          <lg rhyme="unknown" type="stanza">
            <l>As jener Kęrl weer Hans to Mod:</l>
            <l>De ole Fritz slęp em int Slott,</l>
            <l>He funn em oppe Strat besapen</l>
            <l>Un leet em in sin Stuv utslapen –</l>
            <l>Wat de dennös vœr Ogen mak!</l>
            <l>Nich vullns so gut stunn Hans sin Sak.</l>
          </lg>
          <lg rhyme="unknown" type="stanza">
            <l>He dacht an all sin schändli Flöken, –</l>
            <l>He wull sik nu to bętern söken, –</l>
            <l>En Sweetdripp hung an jede Haar,</l>
            <l>Un wa mi recht is, bę he gar;</l>
            <l>Ik weet dat ni genau, – genog,</l>
            <l>As he de Ogen opwarts slog,</l>
            <l>Keem weddern Blitz un denn en Krachen,</l>
            <l>Denn dücht em fast, as hör he lachen:</l>
          </lg>
          <lg rhyme="unknown" type="stanza">
            <l>Denn föhl he'n Funßeln int Gesich,</l>
            <l>Um Arms un Hann' un langs den Rügg –</l>
            <l>Dat weer, as stunn he achtern Pęrd</l>
            <l>Un föhl dat Fucheln mit den Steert ...</l>
          </lg>
          <lg rhyme="unknown" type="stanza">
            <l>As he de Ogen apen kreeg,</l>
            <l>Weer he al œwern Wildpahl weg.</l>
            <l>He jag to Hus –</l>
          </lg>
          <lg rhyme="unknown" type="stanza">
            <l>Dat weer doch leidi,</l>
            <l>Sin Run sin halwen Steert weer heidi.</l>
          </lg>
          <lg rhyme="unknown" type="stanza">
            <l>Wenn Markt un Boden lerri ward,</l>
            <l>De Geestlüd langs den Lannweg fahrt,</l>
            <l>Ast Sünnabnds jümmer ward to lat,</l>
            <l>So schulln wi ok wul op de Strat.</l>
            <l>Doch wi sitt drunkfast bi den Kros,</l>
            <l>Makt een Knop na den annern los.</l>
            <l>Wat tellt wi op de depen Węg',</l>
            <l>De Pütt un Pöhl un Gröbn un Stęg</l>
            <l>Vun Rugen Barg bet Wesselburen?</l>
            <l>Uns Olsche sitt je warm to luren,</l>
            <l>De Kopp in Dok, de Arms in Platen:</l>
            <l>Se will de Hitz ni afköhln laten!</l>
          </lg>
          <lg rhyme="unknown" type="stanza">
            <l>Dat funn Hans Schander ok so wahr</l>
            <l>Int Heider Pęrmark vörrig Jahr.</l>
            <l>Hans Schander! weerst du doch so klok</l>
            <l>Un hörst du, wat din Telsche sprok!</l>
            <l>Se sä di doch, du weerst en Suput,</l>
            <l>Du weerst en echten, wahren Rugsnut,</l>
            <l>Dat an vun Juni bet to Mai</l>
            <l>Din Nœs weer jeden Sünnabnd twei,</l>
            <l>Dat alke Achendeel na Mœl</l>
            <l>Du un de Möller harrn to vęl,</l>
            <l>Du brochst keen Pfęrd na Krüschan Smid,</l>
            <l>Besapen brochst du't wedder mit:</l>
            <l>Gungst kum to Kark mit nüchtern Kopp</l>
            <l>Un keemst to Hus mitn Blihot op.</l>
            <l>Se warschu di, vœr all din Sünn'</l>
            <l>War man di mal inn Landgrabn finn',</l>
            <l>In Düstern warn di noch de Hexen</l>
            <l>Bi'n Rugen Barg mal afprofexen,</l>
            <l>Dat keem noch mal – du schust man sehn, –</l>
            <l>Du brokst toletz noch Hals un Been,</l>
            <l>Se warn di noch mal Morgens twischen</l>
            <l>De Pocken ut den Nothpohl fischen!</l>
          </lg>
          <lg rhyme="unknown" type="stanza">
            <l>Wa arg de bösen Manns doch sünd!</l>
            <l>So menni Rath geit innen Wind!</l>
            <l>De beste Fru ęr beste Wort</l>
            <l>Spölt de verdreihte Brannwin fort! –</l>
          </lg>
          <lg rhyme="unknown" type="stanza">
            <l>Doch unsen Hans nich to vergęten,</l>
            <l>He harr sik Pęrmark ganz versęten.</l>
            <l>Dat weer in Heid doch gar to nüdli!</l>
            <l>He smök un drunk sik so gemüthli:</l>
            <l>Geburtstag firt man, wenn man mag,</l>
            <l>Doch Pęrmark is nich alle Dag.</l>
            <l>Un bi em to seet Peter Roder,</l>
            <l>Den harr he lewer as sin Broder,</l>
            <l>Son Peter Lusti, lütt un rund,</l>
            <l>De harr vœr Knęp ni wassen kunnt.</l>
            <l>De seet un »mau« jüs as en Kater;</l>
            <l>De Beerwitz leep as schiti Water;</l>
            <l>Vœr Lachen kunn de Weerth ni stan,</l>
            <l>War roder as en kunschen Hahn,</l>
            <l>Un Spaß un Hœg noch jümmer gröter,</l>
            <l>Un Beer un Brannwin jümmer söter;</l>
            <l>Een Qualm un Larm de ganze Stuv,</l>
            <l>Un de Weerthsche krei asn Lacherduv.</l>
          </lg>
          <lg rhyme="unknown" type="stanza">
            <l>De Wind much buten huln un brumm',</l>
            <l>Wat schęr sik Hans en Haar derum!</l>
            <l>Blev em man Kros un Buttel stan,</l>
            <l>So kunn vœr em de Welt vergan. –</l>
          </lg>
          <lg rhyme="unknown" type="stanza">
            <l>De Spaß is as opt Feld de Mahn,</l>
            <l>De fallt entwei, fatst du em an;</l>
            <l>He's as de Snee int Water smęten:</l>
            <l>En Ognblick witt un denn vergęten;</l>
            <l>He's as dat Nordflüs inne Höch:</l>
            <l>Kikst du man hin, so ist al weg;</l>
            <l>He's as de bunte Ręgenbag,</l>
            <l>De in en Ruff de Storm verjag.</l>
          </lg>
          <lg rhyme="unknown" type="stanza">
            <l>Keen Minsch kann œwern Stunn befęhln.</l>
            <l>Man kann de Klock wul rüggwarts stelln,</l>
            <l>Doch geit de Tid ęrn scheben Gank –</l>
            <l>Un Hans mutt fort in kort od'r lank.</l>
            <l>Dat ward to lat, he mutt to Pęrd,</l>
            <l>Un weer Frenz Buhmann ok de Weerth,</l>
            <l>He mutt to Pęrd un weer't en Wedder,</l>
            <l>So gruli – as sin Telschemedder.</l>
          </lg>
          <lg rhyme="unknown" type="stanza">
            <l>De Windkęrl blas' as schull he starbn,</l>
            <l>De Ręgen klatsch mit Höllenlarm:</l>
            <l>Denn leih der'n Blitz an ganzen Hęben,</l>
            <l>Denn mak de Dunner de Eer to bęben,</l>
            <l>Dat kunn je'n Kind in Düstern sehn,</l>
            <l>De Döwel weer vunnacht to Been.</l>
          </lg>
          <lg rhyme="unknown" type="stanza">
            <l>Hans trünnel witbeent op sin Run,</l>
            <l>Gev em de Sparn un ree dervun,</l>
            <l>Leet Dreck un Lehm rund um sik spein</l>
            <l>Un Wind un Wulken huln un leihn,</l>
            <l>Greep dann un wann mal na de Mütz,</l>
            <l>Brumm dann un wann en Bummelwitz,</l>
            <l>Un wenn de Run mal trager leep,</l>
            <l>So knall he sitwarts mit de Swęp.</l>
            <l>He weer je'n Kęrl! he harr je Knaken!</l>
            <l>Wat schull son bęten Wedder maken!</l>
            <l>De Hönergloben is vœr Küken!</l>
            <l>De Voss, de dot is, lett sin Nücken!</l>
            <l>He hör nich op son Wiwerklœn',</l>
            <l>He harr sin Dag' nich spökeln sehn!</l>
            <l>He ree je oft den Heider Weg,</l>
            <l>Wenn man keen Hand vœr Ogen seeg!</l>
            <l>Inn Nacht so swart as Kaffedick,</l>
            <l>In Dreck so taag as Schosterpick.</l>
            <l>Un Run dat weer en Pęrd to lopen!</l>
            <l>Ok kunn man sacht en Minschen ropen.</l>
          </lg>
          <lg rhyme="unknown" type="stanza">
            <l>Ja – dat is wahr – vunnacht weer't dull!</l>
            <l>Pickswarte Luft – bi Mützen vull</l>
            <l>Kunn man se'n acht Dag' mit sik dręgen,</l>
            <l>De Sünn harr doch keen Lock rin kręgen.</l>
          </lg>
          <lg rhyme="unknown" type="stanza">
            <l>Un likes – rüggwarts mutt man kiken,</l>
            <l>Een kunn je wat oppe Hacken sliken;</l>
            <l>Denn weer ok Allens swart un grau,</l>
            <l>He kenn den Weg je to genau:</l>
            <l>Bi Wesseln is dat nich so sęker,</l>
            <l>Frag Böhmke man, den Appelhœker!</l>
            <l>Dar liggt de Nœtgank linker Hand,</l>
            <l>Dar keem Jan Hinners vun Verstand.</l>
            <l>De Wesslers ut de ole Welt</l>
            <l>Tellt dar int Gras ęr falsche Geld:</l>
            <l>»kron oder Münt!« – schriggt denn de Een,</l>
            <l>»sni af! sni af!« – »To kleen! to kleen!«</l>
            <l>De Landvermęter mit de Ęl</l>
            <l>Röppt Nacht vœr Nacht: »Hier is de Schęl!«</l>
            <l>He hett Ditmarschen do vermęten,</l>
            <l>As Land un Friheit warn toręten,</l>
            <l>Un alke Jahr vun Ort to Ort</l>
            <l>Geit he en lütten Hahntritt fort.</l>
            <l>Un inne Sandkuhl dicht darvœr</l>
            <l>Befull Ties Hans mit Wagn und Pęr;</l>
            <l>Un in den Busch hier'n bęten rop</l>
            <l>Hung Dodęk sik inn Sackstau op;</l>
            <l>Un hier int Siel, wo't Water sickelt,</l>
            <l>Funn' se dat Kind in Stroh inwickelt.</l>
          </lg>
          <lg rhyme="unknown" type="stanza">
            <l>De Storm hul as dat Westerhaf,</l>
            <l>Mit Ammers keem de Ręgen raf;</l>
            <l>Blind warn de Ogen, wenn dat leih,</l>
            <l>De Dunner reet de Ohrn entwei;</l>
            <l>Vœrn »Bullerwedder«, as man seggt,</l>
            <l>»mit Stackholt« weer 't noch vęls to slecht,</l>
            <l>Wull't Hunden hageln un Katten sni'n,</l>
            <l>Kunn de Skandal ni gröter sin.</l>
          </lg>
          <lg rhyme="unknown" type="stanza">
            <l>Un as de Larm recht höllenarg,</l>
            <l>Seeg Hans in Blitz den Rugen Barg –</l>
            <l>Un vun den Tippel bet ton Grund</l>
            <l>Viglin un Danzen kunterbunt.</l>
          </lg>
          <lg rhyme="unknown" type="stanza">
            <l>En Klewerveer is wunnerschön</l>
            <l>Vœr alke Art vun Ognverschrön!</l>
            <l>As Bosco mal na Schanz spazeer,</l>
            <l>Keem jüst en Reeg vun Melkdierns hęr;</l>
            <l>He dreih sin Rink – un mit en Mal</l>
            <l>Meenn se, dar weer en Waterpahl.</l>
            <l>Do schörten se de Röck tohöch:</l>
            <l>Man Een seeg allens flack un drög;</l>
          </lg>
          <lg rhyme="unknown" type="stanza">
            <l>De harr sik eerst in Ogenblick</l>
            <l>Bi't Dor en Klewerveer afplückt.</l>
          </lg>
          <lg rhyme="unknown" type="stanza">
            <l>En falschen Schüllnk kann ok wul deen'n.</l>
            <l>Hans wuss tum Glück, he harr noch een. –</l>
          </lg>
          <lg rhyme="unknown" type="stanza">
            <l>Wat löppt so kold sin Rügg hentlank? –</l>
            <l>Dat is keen Sweet: dar's Water mank!</l>
          </lg>
          <lg rhyme="unknown" type="stanza">
            <l>De Been un Kinnladn bęwert em:</l>
            <l>Schull he vellicht dat Fewer hemm?</l>
          </lg>
          <lg rhyme="unknown" type="stanza">
            <l>Run föhl de Sparn, Hans greep de Mahn:</l>
            <l>En Blitz, en Bömn – dat Krack blev stahn.</l>
          </lg>
          <lg rhyme="unknown" type="stanza">
            <l>Herrje noch mal! wat war he wis!</l>
            <l>Em warn de Haar as Bessenris',</l>
            <l>Se lüchten em de Mütz vun Kopp</l>
            <l>Un stunn as Börsten pillik op!</l>
          </lg>
          <lg rhyme="unknown" type="stanza">
            <l>Dat weer keen Danz, as Schulz uns lehr,</l>
            <l>Ecssaise, Française vun Hamborg hęr,</l>
            <l>Keen Cotillon un engelsch Jigg:</l>
            <l>»kopf ins Gerad, Füß auswärzig!«</l>
          </lg>
          <lg rhyme="unknown" type="stanza">
            <l>Nę, Sœbentritt un Schülper Bar,</l>
            <l>Un Eschepee en anner Paar,</l>
            <l>Un Jägern, Twetritt-inne-Wett,</l>
            <l>Un erumlütt en Menuett,</l>
            <l>Un Russendanz, de Been in Hucken,</l>
            <l>As Grashüppers un Hasselpocken!</l>
          </lg>
          <lg rhyme="unknown" type="stanza">
            <l>Babn oppen Barg seet Peter Ohrt,</l>
            <l>He streek de Geig un sä keen Wort,</l>
            <l>Un bi em fidel Ackermann,</l>
            <l>Un Dodęk sett dat Waldhorn an –</l>
          </lg>
          <lg rhyme="unknown" type="stanza">
            <l>Un as he tut, keem't Osten hęr,</l>
            <l>As Kannbarg mit sin twinti Pęr:</l>
            <l>Höhup! man hör de Knaken klœtern,</l>
            <l>Höhup! man hör de Athen rœtern.</l>
            <l>Vun Krattbusch na Ostroh hendal,</l>
            <l>Dœrt Moor bet na den Galgenpahl,</l>
            <l>Un vun den Keller na Spanngrund</l>
            <l>Gungt heisterkopp un kunterbunt.</l>
            <l>Se keemn sogar von Hemmingstęd,</l>
            <l>Un ut den Sand bi Weddingstęd.</l>
            <l>Bi Dusendüwel un Grimmslit</l>
            <l>Ligt vęle Junkers inne Schit,</l>
            <l>Vęl schöne Been, ok adlige Knaken,</l>
            <l>De Föffteinhundert de Fahrt mit maken:</l>
            <l>De flogen alle ut den Murt,</l>
            <l>Als wenn en Swarm utn Imkorf snurrt.</l>
            <l>De Junkers mit de langen Lęden,</l>
            <l>De dreehunnert Jahr int Swinmoor seten,</l>
            <l>De steken, as Kantüffelpüll,</l>
            <l>Den Kopp rut ut de Düttelknüll –</l>
            <l>Maas wuss se op de kahle Pann</l>
            <l>Un gęlgrön Water dripp dervan.</l>
            <l>Dat gung, as wenn he blasen harr:</l>
            <l>»de Bur de kumt, nu wahr di, Garr!«</l>
          </lg>
          <lg rhyme="unknown" type="stanza">
            <l>As Bartelmees de Hadbarn teeht,</l>
            <l>As jüm in Harst de Wulken seht,</l>
            <l>As wenn in Hębn de Tüten schrigt,</l>
            <l>As wenn de Beest dat Birssen krigt,</l>
            <l>So flogn se, Junker Slenz ann Topp</l>
            <l>Dal na Spanngrund, den Galgen herop!</l>
          </lg>
          <lg rhyme="unknown" type="stanza">
            <l>Un hoch opt Rad seet ol Clas Dau:</l>
            <l>He weer vunt Fahrn noch banni flau;</l>
            <l>He harr sik ębn de Been utflecht</l>
            <l>Un sett sik jüs den Kopp torecht.</l>
          </lg>
          <lg rhyme="unknown" type="stanza">
            <l>He weer sin Tid en argen Sünner,</l>
            <l>He drüßel dree unschülli Kinner,</l>
            <l>Mit sœwen Harten, as he swan,</l>
            <l>Kunn he bi Dag' unsichtbar gan.</l>
          </lg>
          <lg rhyme="unknown" type="stanza">
            <l>Hans Lakmann lœhn sik an den Pahl,</l>
            <l>Em fulln noch oft de Fingern dal,</l>
            <l>He schrov se fast an beide Hann'</l>
            <l>Un trock sik denn sin Schęnbeen an.</l>
          </lg>
          <lg rhyme="unknown" type="stanza">
            <l>Nu richt de Anner sik tohöch,</l>
            <l>Un reck de Lenken all torech,</l>
            <l>Un röhr de Kinnback sünner Lippen,</l>
            <l>Un slog sik op sin nakten Rippen.</l>
          </lg>
          <lg rhyme="unknown" type="stanza">
            <l>De Ręd muss banni Indruck maken,</l>
            <l>Se klappern Bifall mit de Knaken.</l>
            <l>Denn Allens still – de Junker tręd'</l>
            <l>Herut as heel he'n Gegenręd,</l>
            <l>Neem Herr vun Galgen oppe Nack</l>
            <l>Un nu ging't vœrwarts huckeback.</l>
          </lg>
          <lg rhyme="unknown" type="stanza">
            <l>Steit man bi Wesseln op den Wall,</l>
            <l>So süht man langs de Heid hendal,</l>
            <l>De Galgen van di na Ostroh,</l>
            <l>De Ruge Barg dicht vœr di to:</l>
            <l>Dar heel uns Hans, as wenn he dröm,</l>
            <l>As nu de Hupen neger keem.</l>
          </lg>
          <lg rhyme="unknown" type="stanza">
            <l>Ja, weern dat Heider Melkdierns węn,</l>
            <l>Mit rode Lippen um de Tähn:</l>
            <l>Doch ole Schachteln, sünder Strümp</l>
            <l>Un Schoh, un Fleesch, inn Dodenhemb.</l>
          </lg>
          <lg rhyme="unknown" type="stanza">
            <l>Bi Dag' un vœr sin egen Dœr –</l>
            <l>Keem solken Tog vun Wesseln hęr,</l>
            <l>Man lepen rinner, hartensfroh,</l>
            <l>Weer man eerst Dœr un Klinken to.</l>
            <l>Harr Hans keen Magen as en Pęrd,</l>
            <l>Dat Binners harr sik buten kehrt. – –</l>
          </lg>
          <lg rhyme="unknown" type="stanza">
            <l>Man kennt den Döwel an sin Fot</l>
            <l>Un Bonaparte an sin Hot,</l>
            <l>So muss man, keek man blot mal hin,</l>
            <l>Vullstędsche glik ant Prüschen kenn'.</l>
            <l>Se seet un heel ęrn Näsentros,</l>
            <l>En Povis statt en Tabacksdos.</l>
          </lg>
          <lg rhyme="unknown" type="stanza">
            <l>As Lieschen Allerlei noch lęv,</l>
            <l>Do kunn se bellen as en Tęv:</l>
            <l>Dat kunn man nu noch anne Tähn</l>
            <l>Un an de Kinnbacksknaken sehn.</l>
          </lg>
          <lg rhyme="unknown" type="stanza">
            <l>Se föhr ok hier dat grote Wort.</l>
            <l>Se smeet ęr Been na Peter Ohrt:</l>
            <l>Do full de ganze Kęrl in Stücken,</l>
            <l>As weert en Hupen Swęwelsticken.</l>
          </lg>
          <lg rhyme="unknown" type="stanza">
            <l>Dat Danzen heel en Ognblick op,</l>
            <l>Un Peter söch sik wedd'r tohop,</l>
            <l>Un Lieschen wink de Fremdn tohöch,</l>
            <l>Slog Vullstędsche ęrn Povis weg,</l>
            <l>Stött »ol Madam« vun Pockenstohl,</l>
            <l>Un »swarte Carl« in Rüschenpull:</l>
            <l>Denn wink se Dodęk mit de Hand,</l>
            <l>Un darmit stobn se dœr den Sand.</l>
          </lg>
          <lg rhyme="unknown" type="stanza">
            <l>Nu kreeg Musik un Danz eerst Art,</l>
            <l>As wenn de Löher Roland fahrt.</l>
            <l>Se krelln sik as en Slachterwif,</l>
            <l>Se dreihn sik as en Püttjerschiv ...</l>
          </lg>
          <lg rhyme="unknown" type="stanza">
            <l>As jener Kęrl weer Hans to Mod:</l>
            <l>De ole Fritz slęp em int Slott,</l>
            <l>He funn em oppe Strat besapen</l>
            <l>Un leet em in sin Stuv utslapen –</l>
            <l>Wat de dennös vœr Ogen mak!</l>
            <l>Nich vullns so gut stunn Hans sin Sak.</l>
          </lg>
          <lg rhyme="unknown" type="stanza">
            <l>He dacht an all sin schändli Flöken, –</l>
            <l>He wull sik nu to bętern söken, –</l>
            <l>En Sweetdripp hung an jede Haar,</l>
            <l>Un wa mi recht is, bę he gar;</l>
            <l>Ik weet dat ni genau, – genog,</l>
            <l>As he de Ogen opwarts slog,</l>
            <l>Keem weddern Blitz un denn en Krachen,</l>
            <l>Denn dücht em fast, as hör he lachen:</l>
          </lg>
          <lg rhyme="unknown" type="stanza">
            <l>Denn föhl he'n Funßeln int Gesich,</l>
            <l>Um Arms un Hann' un langs den Rügg –</l>
            <l>Dat weer, as stunn he achtern Pęrd</l>
            <l>Un föhl dat Fucheln mit den Steert ...</l>
          </lg>
          <lg rhyme="unknown" type="stanza">
            <l>As he de Ogen apen kreeg,</l>
            <l>Weer he al œwern Wildpahl weg.</l>
            <l>He jag to Hus –</l>
          </lg>
          <lg rhyme="unknown" type="stanza">
            <l>Dat weer doch leidi,</l>
            <l>Sin Run sin halwen Steert weer heidi.</l>
          </lg>
        </lg>
      </div>
    </body>
  </text>
</TEI>
