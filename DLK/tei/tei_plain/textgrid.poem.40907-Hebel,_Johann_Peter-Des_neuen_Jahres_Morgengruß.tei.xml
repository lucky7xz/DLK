<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Des neuen Jahres Morgengruß</title>
        <author>
          <persName>
            <surname>Hebel</surname>
            <forename>Johann Peter</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">2</measure>
        <measure type="verses">180</measure>
        <measure type="verses_per_stanza">1-90 2-90</measure>
        <measure type="syllables">1492</measure>
        <measure type="tokens">1126</measure>
        <measure type="characters">5642</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1793</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Des neuen Jahres Morgengruß</head>
          <lg rhyme="unknown" type="stanza">
            <l>Der Morge will und will nit cho,</l>
            <l>und woni los, schloft alles no;</l>
            <l>i weck si nit, so lang i cha,</l>
            <l>i lueg e wengeli d'Gegnig a.</l>
            <l>Zeig Wülkli, mach jez keini Streich!</l>
            <l>Der Mond schint ohni das so bleich.</l>
            <l>Kei Blümli rot, kei Blümli wiiß!</l>
            <l>An alle Bäume nüt as Ris!</l>
            <l>Um alli Brunntrög Strau und Strau,</l>
            <l>vor Chellertür und Stalltür au.</l>
            <l>Mi Vetter het's drum sölli gmacht,</l>
            <l>und lauft jez furt in dunkler Nacht.</l>
            <l>Das Ding, das muß mer anderst cho!</l>
            <l>Ich bi der Ma, und's blibt nit so.</l>
            <l>Die Gärte müen mer gsüfert si,</l>
            <l>Aurikeli und Zinkli dri,</l>
            <l>und neui Blüten alli Tag,</l>
            <l>was Hurst und Nast vertrage mag.</l>
            <l>Es rüehrt si nüt. Sie schlofe no. –</l>
            <l>Nei lueg, es sizt e Späzli do!</l>
            <l>Du arme Tropf bisch übel dra.</l>
            <l>Was gilt's, er het e Wibli gha,</l>
            <l>und druf isch Not und Mangel cho,</l>
            <l>sie hen si müße scheide lo.</l>
            <l>Jez het er e bitrübti Sach,</l>
            <l>kei Frau, kei Brot, kei Dach und Fach,</l>
            <l>und stoht er uf, so spot er mag,</l>
            <l>se seit em niemes ›Gute Tag‹;</l>
            <l>und niemes schnidt em d'Suppen i.</l>
            <l>Wart Bürstli, dir muß ghulfe si.</l>
            <l>Es rührt si nüt. Sie schlofe no. –</l>
            <l>Ne gattig Chilchli hen si do,</l>
            <l>so sufer wie in menger Stadt,</l>
            <l>'s isch Sechsi uffem Zifferblatt.</l>
            <l>Der Morge chunnt. Bi miner Treu,</l>
            <l>es friert ein bis in Mark und Bei.</l>
            <l>Die Tote gspüre nüt dervo;</l>
            <l>ne rüeihig Lebe hen si do.</l>
            <l>Si schlofe wohl, und's friert si nit;</l>
            <l>der Chilchhof macht vo allem quitt.</l>
            <l>Sin echt no leeri Plätzli do?</l>
            <l>'s cha si, me bruucht e paar dervo.</l>
            <l>Ne Chindli, wo ke Mutter het,</l>
            <l>denk wohl, i mach em do si Bett.</l>
            <l>En alte Ma, en armi Frau,</l>
            <l>denk wohl, i bring di Stündli au.</l>
            <l>Hesch mengi Stund im Schmerz verwacht,</l>
            <l>do schlof, und hesch e stilli Nacht.</l>
            <l>Jez brennt emol e Liechtli a,</l>
            <l>und dört en anders nebe dra,</l>
            <l>und d'Läde schettere druf und druf,</l>
            <l>do goht, bim Blust, e Hustür uf!</l>
            <l>»grüß Gott, ihr Lüt, und ich bi do,</l>
            <l>i bi scho z'nacht um Zwölfi cho.</l>
            <l>Mi Vetter het si Bündel gmacht,</l>
            <l>und furt, bi Nebel und bi Nacht.</l>
            <l>Wär ich nit uf d'Minute cho,</l>
            <l>'s hätt weger chönne gföhrli go.</l>
            <l>Wie gfall ich in mim Sunntiggwand?</l>
            <l>'s chunnt fadeneu us Schniders Hand.</l>
            <l>E Rübelirock, er stoht mer wohl</l>
            <l>zum rote Scharlachkamisol,</l>
            <l>und plüschi Hose han i a,</l>
            <l>e Zitli drin, e Bendeli dra,</l>
            <l>ne gchrüslet Hoor, e neue Huet,</l>
            <l>e heiter Aug, e frohe Muet.</l>
            <l>Es luegt do ein mi Schnappsack a,</l>
            <l>und 's nimmt en Wunder, was i ha.</l>
            <l>Ihr liebe Lüt, das sagi nit,</l>
            <l>wenn's chunnt, so nimm verlieb dermit!</l>
            <l>'s sin Rösli drinn und Dorne dra,</l>
            <l>me cha nit jedes bsunder ha.</l>
            <l>Und Wagleschnür, und Wickelband.</l>
            <l>e Fingerring ans Brütlis Hand,</l>
            <l>en Ehrechranz ins lockig Hoor,</l>
            <l>e Schlüssel au zum Chilchhoftor.</l>
            <l>Gent Achtig, was i bitt und sag,</l>
            <l>'s cha jede treffen alle Tag.</l>
            <l>E stille Sinn in Freud und Not,</l>
            <l>e rueihig Gwisse gebich Gott!</l>
            <l>Und wer's nit redli meint und gut</l>
            <l>und wer si Sach nit ordli tut,</l>
            <l>dem bring i au kei Sege mit,</l>
            <l>und wenni wott, se chönnti nit.</l>
            <l>Jez göhnt und leget d'Chinder a,</l>
            <l>und was i gseit ha, denket dra,</l>
            <l>und wenn der au in d'Chilche went,</l>
            <l>se schaffet, was der z'schaffe hent.</l>
            <l>Der Tag isch do, der Mond vergoht,</l>
            <l>und d'Sunne luegt ins Morgerot.«</l>
          </lg>
          <lg rhyme="unknown" type="stanza">
            <l>Der Morge will und will nit cho,</l>
            <l>und woni los, schloft alles no;</l>
            <l>i weck si nit, so lang i cha,</l>
            <l>i lueg e wengeli d'Gegnig a.</l>
            <l>Zeig Wülkli, mach jez keini Streich!</l>
            <l>Der Mond schint ohni das so bleich.</l>
            <l>Kei Blümli rot, kei Blümli wiiß!</l>
            <l>An alle Bäume nüt as Ris!</l>
            <l>Um alli Brunntrög Strau und Strau,</l>
            <l>vor Chellertür und Stalltür au.</l>
            <l>Mi Vetter het's drum sölli gmacht,</l>
            <l>und lauft jez furt in dunkler Nacht.</l>
            <l>Das Ding, das muß mer anderst cho!</l>
            <l>Ich bi der Ma, und's blibt nit so.</l>
            <l>Die Gärte müen mer gsüfert si,</l>
            <l>Aurikeli und Zinkli dri,</l>
            <l>und neui Blüten alli Tag,</l>
            <l>was Hurst und Nast vertrage mag.</l>
            <l>Es rüehrt si nüt. Sie schlofe no. –</l>
            <l>Nei lueg, es sizt e Späzli do!</l>
            <l>Du arme Tropf bisch übel dra.</l>
            <l>Was gilt's, er het e Wibli gha,</l>
            <l>und druf isch Not und Mangel cho,</l>
            <l>sie hen si müße scheide lo.</l>
            <l>Jez het er e bitrübti Sach,</l>
            <l>kei Frau, kei Brot, kei Dach und Fach,</l>
            <l>und stoht er uf, so spot er mag,</l>
            <l>se seit em niemes ›Gute Tag‹;</l>
            <l>und niemes schnidt em d'Suppen i.</l>
            <l>Wart Bürstli, dir muß ghulfe si.</l>
            <l>Es rührt si nüt. Sie schlofe no. –</l>
            <l>Ne gattig Chilchli hen si do,</l>
            <l>so sufer wie in menger Stadt,</l>
            <l>'s isch Sechsi uffem Zifferblatt.</l>
            <l>Der Morge chunnt. Bi miner Treu,</l>
            <l>es friert ein bis in Mark und Bei.</l>
            <l>Die Tote gspüre nüt dervo;</l>
            <l>ne rüeihig Lebe hen si do.</l>
            <l>Si schlofe wohl, und's friert si nit;</l>
            <l>der Chilchhof macht vo allem quitt.</l>
            <l>Sin echt no leeri Plätzli do?</l>
            <l>'s cha si, me bruucht e paar dervo.</l>
            <l>Ne Chindli, wo ke Mutter het,</l>
            <l>denk wohl, i mach em do si Bett.</l>
            <l>En alte Ma, en armi Frau,</l>
            <l>denk wohl, i bring di Stündli au.</l>
            <l>Hesch mengi Stund im Schmerz verwacht,</l>
            <l>do schlof, und hesch e stilli Nacht.</l>
            <l>Jez brennt emol e Liechtli a,</l>
            <l>und dört en anders nebe dra,</l>
            <l>und d'Läde schettere druf und druf,</l>
            <l>do goht, bim Blust, e Hustür uf!</l>
            <l>»grüß Gott, ihr Lüt, und ich bi do,</l>
            <l>i bi scho z'nacht um Zwölfi cho.</l>
            <l>Mi Vetter het si Bündel gmacht,</l>
            <l>und furt, bi Nebel und bi Nacht.</l>
            <l>Wär ich nit uf d'Minute cho,</l>
            <l>'s hätt weger chönne gföhrli go.</l>
            <l>Wie gfall ich in mim Sunntiggwand?</l>
            <l>'s chunnt fadeneu us Schniders Hand.</l>
            <l>E Rübelirock, er stoht mer wohl</l>
            <l>zum rote Scharlachkamisol,</l>
            <l>und plüschi Hose han i a,</l>
            <l>e Zitli drin, e Bendeli dra,</l>
            <l>ne gchrüslet Hoor, e neue Huet,</l>
            <l>e heiter Aug, e frohe Muet.</l>
            <l>Es luegt do ein mi Schnappsack a,</l>
            <l>und 's nimmt en Wunder, was i ha.</l>
            <l>Ihr liebe Lüt, das sagi nit,</l>
            <l>wenn's chunnt, so nimm verlieb dermit!</l>
            <l>'s sin Rösli drinn und Dorne dra,</l>
            <l>me cha nit jedes bsunder ha.</l>
            <l>Und Wagleschnür, und Wickelband.</l>
            <l>e Fingerring ans Brütlis Hand,</l>
            <l>en Ehrechranz ins lockig Hoor,</l>
            <l>e Schlüssel au zum Chilchhoftor.</l>
            <l>Gent Achtig, was i bitt und sag,</l>
            <l>'s cha jede treffen alle Tag.</l>
            <l>E stille Sinn in Freud und Not,</l>
            <l>e rueihig Gwisse gebich Gott!</l>
            <l>Und wer's nit redli meint und gut</l>
            <l>und wer si Sach nit ordli tut,</l>
            <l>dem bring i au kei Sege mit,</l>
            <l>und wenni wott, se chönnti nit.</l>
            <l>Jez göhnt und leget d'Chinder a,</l>
            <l>und was i gseit ha, denket dra,</l>
            <l>und wenn der au in d'Chilche went,</l>
            <l>se schaffet, was der z'schaffe hent.</l>
            <l>Der Tag isch do, der Mond vergoht,</l>
            <l>und d'Sunne luegt ins Morgerot.«</l>
          </lg>
        </lg>
      </div>
    </body>
  </text>
</TEI>
