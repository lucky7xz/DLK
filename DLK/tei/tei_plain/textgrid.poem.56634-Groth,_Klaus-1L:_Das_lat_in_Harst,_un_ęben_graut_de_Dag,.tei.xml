<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">1L: Das lat in Harst, un ęben graut de Dag,</title>
        <author>
          <persName>
            <surname>Groth</surname>
            <forename>Klaus</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">64</measure>
        <measure type="verses">520</measure>
        <measure type="verses_per_stanza">1-5 2-14 3-12 4-21 5-9 6-3 7-3 8-13 9-12 10-4 11-4 12-5 13-5 14-2 15-4 16-11 17-3 18-7 19-14 20-7 21-5 22-6 23-23 24-5 25-6 26-4 27-5 28-23 29-5 30-4 31-11 32-5 33-5 34-14 35-12 36-21 37-9 38-3 39-3 40-13 41-12 42-4 43-4 44-5 45-5 46-2 47-4 48-11 49-3 50-7 51-14 52-7 53-5 54-6 55-23 56-5 57-6 58-4 59-5 60-23 61-5 62-4 63-11 64-5</measure>
        <measure type="syllables">5270</measure>
        <measure type="tokens">4266</measure>
        <measure type="characters">20642</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1859</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>1L: Das lat in Harst, un ęben graut de Dag,</head>
          <lg rhyme="unknown" type="stanza">
            <l>Das lat in Harst, un ęben graut de Dag,</l>
            <l>Hans Hansens Hofstell liggt noch deep in Dak,</l>
            <l>Un Smok un Nęwel op de ganze Marsch.</l>
            <l>Dat Hus is still un dot dat ganze Feld,</l>
            <l>Un nich en Lut to hörn vun Minsch noch Veh.</l>
          </lg>
          <lg rhyme="unknown" type="stanza">
            <l>Un dochen geit al inne hoge Dörnsch,</l>
            <l>De grot un kold un fast noch düster is,</l>
            <l>En Schritt as mit den Parmtick anne Wanduhr</l>
            <l>Vœrbi ant Finster jümmer op un dal.</l>
            <l>He geit verdeept, un mummelt bi sik sülben,</l>
            <l>En olen Mann, doch steil un breet vun Schullern,</l>
            <l>Un mit en Schritt as schull de Borrn sik gęben.</l>
            <l>Un steit he dann un wann ant Finster still</l>
            <l>Un schütt de Ogen langs den grauen Weg,</l>
            <l>De wit vœrbi treckt twischen blanke Gröben,</l>
            <l>Un bald in Dunst un Nęwel sik verlüst,</l>
            <l>So süht he ut de depen Folen rut,</l>
            <l>De Mund so breet, dat grise Haar to Barg:</l>
            <l>En Fremden muss he laten as en Isbar.</l>
          </lg>
          <lg rhyme="unknown" type="stanza">
            <l>Doch kumt keen Minsch, so oft he steit un süht,</l>
            <l>Den Fotstig rop na't Hus, keen Pęrd den Fahrweg,</l>
            <l>Un Kener weer ok kam vun Ost un West,</l>
            <l>Vun Wörn bet Tünn', de kenn Herr Vullmacht Hansen,</l>
            <l>Sin breden Gang, sin Stock un Meerschum Pip.</l>
            <l>Denn jeden Markt un jede Wahl un Volen</l>
            <l>In ganzen Lann', un wenn't wat Wichtigs gev,</l>
            <l>Wo Macht un Wort un wo dat Geld regeer,</l>
            <l>Dar keem he noch toletz mit Pip un Stock,</l>
            <l>– He jag in Karriol un harr en Swarten, –</l>
            <l>De Runzeln isern un dat Haar to Barg,</l>
            <l>Un dę den Utslag oder neem dat Wort.</l>
          </lg>
          <lg rhyme="unknown" type="stanza">
            <l>Wa war ni spraken as de König keem</l>
            <l>Un langs den Karkhof na de Wörner Kark gung,</l>
            <l>De Vœgt un Deputeerten achteran,</l>
            <l>All bloten Kopp un hittli un verbistert,</l>
            <l>Un Kener wuss to spręken wenn he frog!</l>
            <l>Swart vull vun Minschen weer de ganze Weg,</l>
            <l>De Mür un Likensteen, sogar de Böm;</l>
            <l>Do keem en Karriol an in Galopp</l>
            <l>Bet anne Karkhofsport, de Swarte damp:</l>
            <l>De Vullmacht sprung herut mit Pip un Stock.</l>
            <l>He gev den Eersten Besten Tom un Tœgel</l>
            <l>Un gung in breden Schritt de Trepp to höch.</l>
            <l>Do leep dat langs den Karkhof: Vullmacht Hansen!</l>
            <l>De Neegsten maken Platz un Alle seegen</l>
            <l>Wa he dar langs gung, steil as langs den Markt,</l>
            <l>Bet anne Karkendœr, un trock keen Mien.</l>
            <l>Dar trę he rin un steek de Pip in Tasch,</l>
            <l>Un as he wedder rut keem mit de König,</l>
            <l>Do gung he bi em an in Hot un Stock</l>
            <l>Un snack mit em torügg as mit sins Liken,</l>
            <l>De Annern as de Deners achterhęr.</l>
          </lg>
          <lg rhyme="unknown" type="stanza">
            <l>Hett he doch gar den König do to Gast hatt</l>
            <l>Un em en Fröhstück gęben as en Graf,</l>
            <l>Hier in de sülwe Stuv wo he nu wannert,</l>
            <l>Un op de Grotendęl un in den Pesel;</l>
            <l>Un in den Blomhof stunn en prächti Telt.</l>
            <l>Gott wuss wo all de Glœs' un Schütteln hęrkeem,</l>
            <l>De sülwern Lępeln un de golden Tassen,</l>
            <l>Un all de Æwerfloth an Win un Backwark,</l>
            <l>Mit richti fraren Is in hitten Summer!</l>
          </lg>
          <lg rhyme="unknown" type="stanza">
            <l>Se sän, en Wagen weer na Hamborg węn</l>
            <l>Un harr en Kœksche halt mitsams de Saken:</l>
            <l>Dar lett man je vœr Geld den Döwel danzen.</l>
          </lg>
          <lg rhyme="unknown" type="stanza">
            <l>Do gung he mit den König op de Wurth</l>
            <l>Un wis' mit Fingern hin un hęr de Gegend,</l>
            <l>As kunn he't al verschenken wat he seeg.</l>
          </lg>
          <lg rhyme="unknown" type="stanza">
            <l>Un dochen steit de Kath noch œwern Weg</l>
            <l>Un em vœr Ogen, mit de braken Dœr</l>
            <l>Un bliern Finstern, wo he ruter seeg</l>
            <l>Un rœwer lœhn as Jung, drög Brot in Hand:</l>
            <l>Sin Vader weer en lütten Arbeitsmann.</l>
            <l>Denn dach he, wenn he hungri weer un fror</l>
            <l>Un sik en Lock puß dœr dat Is an't Finster</l>
            <l>Un œwer hin den warmen Burhof seeg,</l>
            <l>Wo Schösteen damp un Karn un Ammers klœtern:</l>
            <l>He wuss mal op un war mal grot un stark,</l>
            <l>– He föhl al do de Macht in Arms un Harten –</l>
            <l>Denn wull he't dwingn, un schull dat holn un bręken:</l>
            <l>De Hof war sin, un he wull Vullmacht warrn!</l>
          </lg>
          <lg rhyme="unknown" type="stanza">
            <l>Nu is he't warn. Wosück? – Is nich to seggn:</l>
            <l>Mit isern Willn, mit List un mit Gewalt,</l>
            <l>He hett dat dwungn, süh man de Ogen an,</l>
            <l>De Boss un Schullern, so ist gar keen Wunner.</l>
            <l>De Hof is sin, un mehr as een derto,</l>
            <l>Un wo he kumt, befęhlt he as Herr Vullmacht.</l>
            <l>Wat achter liggt dat weet he sülbn alleen,</l>
            <l>Un vœr em keem noch nix, dat muss sik bögen.</l>
            <l>So mag he denken, as he geit un gruwelt</l>
            <l>Un langs den Weg süht oder na de Klock.</l>
            <l>De hett al mehrmals slan in drange Släg',</l>
            <l>Das helli Dag, un noch is nix to sehn.</l>
          </lg>
          <lg rhyme="unknown" type="stanza">
            <l>Do dukt der endli mank den Smok un Nęwel</l>
            <l>Wat Lębndigs op, wat neeg un neeger kumt,</l>
            <l>Noch kum to sehn, doch steit de Vullmacht still</l>
            <l>Un mit en depen Athen seggt he: endli!</l>
          </lg>
          <lg rhyme="unknown" type="stanza">
            <l>En Mann is dat, to Pęrd, en Mantel um,</l>
            <l>De ritt, as weer de Dod em oppe Hacken,</l>
            <l>Vœrœwer lœhnt, den depen Fahrweg lang,</l>
            <l>Dat Slick un Slamm in grote Paltens fleegt.</l>
          </lg>
          <lg rhyme="unknown" type="stanza">
            <l>He bögt int Dor un jagt den Hof herop,</l>
            <l>As vun en Köhlfatt dampt dat vun dat Pęrd;</l>
            <l>Dat hollt. En hogen Burschen swingt sik raf,</l>
            <l>Wat lennlahm, un bedeckt mit Klei un Slick,</l>
            <l>As harr he Lehm toręden bi en Tegler.</l>
          </lg>
          <lg rhyme="unknown" type="stanza">
            <l>Dat Pęrd is hier to Hus un söcht den Stall,</l>
            <l>De Rüter lüfft de Mütz un nimmt sin Mantel,</l>
            <l>De Swęp in Hand, un as he geit un steit,</l>
            <l>– Dat Argste trampt he węglangs vunne Föt, –</l>
            <l>Kumt he in Dörnsch un op den schrubbten Fotborrn.</l>
          </lg>
          <lg rhyme="unknown" type="stanza">
            <l>»na«, seggt de Vullmacht, »Reimer, kumst du endli?</l>
            <l>Wa hett di't gan? De Ossen sünd berkofft?«</l>
          </lg>
          <lg rhyme="unknown" type="stanza">
            <l>Verkofft, un gut! ik kreeg den Mäkler fat,</l>
            <l>Dörti Ducaten stückwis' dœr de Bank,</l>
            <l>Geld bi de Waar, in Speetsch, un Maandag Lęwern,</l>
            <l>Dat Geld per Post, de Commissär hett Opdrag.</l>
          </lg>
          <lg rhyme="unknown" type="stanza">
            <l>»de Wetenkopmann?«</l>
            <l>Is en slauen Schurk!</l>
            <l>Nich mal en Rüggkop, anners harr ik't wagt,</l>
            <l>Ok mit en Schaden, un vœr baar dat wegslan.</l>
            <l>He harr al schępt, de Weten leeg in England,</l>
            <l>Nix harr he oppen Spiker, nich en Spil,</l>
            <l>Un klagen kunn ik op min Vullmacht ni,</l>
            <l>Ok geit't in Hamborg langsam bi de Maatschapp.</l>
            <l>Do heff ik ręden, wat de Vossen kunn,</l>
            <l>Um jo in Glückstadt rechter Tid to kam,</l>
            <l>In Nęwel kunn de Telegraph ni teken.</l>
          </lg>
          <lg rhyme="unknown" type="stanza">
            <l>»un dropst em noch?«</l>
            <l>Weer ęben ünner Sęgel!</l>
            <l>»den Döwel, seggt de Vullmacht, wat en Streich!«</l>
          </lg>
          <lg rhyme="unknown" type="stanza">
            <l>He harr de letzte Rappsaat güstern ladt,</l>
            <l>Denn glik clareert, noch en Matrosen hürt</l>
            <l>Un rutbugseert, den Curs na Amsterdam.</l>
            <l>Ik hast un föhl mal bi den Juden vœr,</l>
            <l>De Ladung baar un op en Slump to sliten:</l>
            <l>De trock de Schullern: Seep un Tallig sacken,</l>
            <l>Dat Öl war sęker flau, wer döss wat wagen?</l>
          </lg>
          <lg rhyme="unknown" type="stanza">
            <l>»dar sleit dat Wetter in!« seggt do de Vullmacht,</l>
            <l>Un geit in groten Schręden op un dal.</l>
            <l>»geld mutt der hęr! – Denn must du glik na Kiel!«</l>
            <l>Seggt he un stoppt op eenmal in sin Gank</l>
            <l>Un süht na Eer, un denn den Burschen an,</l>
            <l>Denn na de Uhr: »Twee Stunn' kannst du di raun!</l>
            <l>Itt eerst un drink, denn lat den Schimmel sateln,</l>
            <l>Ik sülbn will noch na Glückstadt mit den Swarten.</l>
            <l>Segg min Avkat in Kiel, Geld war der kam,</l>
            <l>He </l>
            <l>Nu lat di Kaffe bringn un legg di dal;</l>
            <l>Klock nęgen büst du klar un kriggst Besched!«</l>
            <l>He wennt den Rügg un wandert wedder los,</l>
            <l>Un langsam geit de Anner ut de Dœr.</l>
          </lg>
          <lg rhyme="unknown" type="stanza">
            <l>De Stuv is optreppt, un de Trepp is schürt,</l>
            <l>Un ok de Vœrdęl as en Kœkendisch,</l>
            <l>Bet op sin Spör, de al en Mäden opnimmt.</l>
            <l>De sä em sacht un fründli guden Morgen:</l>
            <l>Mamsell weer achter inne lüttje Stuv</l>
            <l>Un Kaffe warm, he weer wul möd un hungri?</l>
            <l>Un teken mit de Hand de Dęl hintlank.</l>
          </lg>
          <lg rhyme="unknown" type="stanza">
            <l>Do gung he, wenn ok stif, mit raschen Schritt</l>
            <l>Nan achtern, wo en Dœr sik apen dę;</l>
            <l>Dar seeg en Kopp mit brune Flechden rut,</l>
            <l>De warn de Backen roder as he keem,</l>
            <l>De Ogen sän noch mehr as guden Morgen.</l>
          </lg>
          <lg rhyme="unknown" type="stanza">
            <l>Is heemli Lev ni söter as dat Glück?</l>
            <l>Un Lev un List is starker as Gewalt,</l>
            <l>Se drępt un rovt en sęli Ogenblick,</l>
            <l>Wa kort he is: he füllt dat Lęben ut.</l>
            <l>Na Lengn un Luern kumt he as de Sünn,</l>
            <l>Un Furcht un Angsten lös't he all in Freiden.</l>
          </lg>
          <lg rhyme="unknown" type="stanza">
            <l>»wa hett di't gan? – Gottlof, so büst du dar!«</l>
            <l>Un ruhi sett se sik un seht sik an.</l>
            <l>Doch Reimer seggt: De Ol is as en Steen!</l>
            <l>Weer't ni din Vader, heel ik dat ni ut.</l>
            <l>Ik bün as gar, heff ręden Dag un Nacht,</l>
            <l>Un mutt doch hüt noch wedder los na Kiel.</l>
            <l>Und dochen is't umsunst, dat </l>
            <l>Dat gift doch Dingn de nich to bögen sünd:</l>
            <l>Wat will he mit en Eddelhof in Holsteen?</l>
            <l>He's obsternatsch, de Ehrgiz makt em blind,</l>
            <l>He söcht vœr di wul na en Grafensœn.</l>
            <l>Mi slitt he op un stellt mi denn in Eck;</l>
            <l>So lang se vœrholt brukt he Kopp un Knaken,</l>
            <l>As weern se ganz mit Murk un Bręgen sin,</l>
            <l>En Speculeermaschin, wo he op spęlt,</l>
            <l>Un nich mal richti, blot ut leidi Stolt,</l>
            <l>As wuss un weer ik nix, un seeg doch Allens,</l>
            <l>Mutt Allens sehn, denn ahn mi kann he nix,</l>
            <l>Vertrut mi Allns un schufft mi denn to Sit,</l>
            <l>Noch jümmer as en arm Perzeptersjung:</l>
            <l>Dat is to arg!</l>
            <l>Un darbi steit he op,</l>
            <l>Stött Tass un Brot to Sit un geit na Dœr.</l>
          </lg>
          <lg rhyme="unknown" type="stanza">
            <l>Do kumt dat Mäden lisen op em to,</l>
            <l>Se leggt ęrn weken Arm em anne Schuller,</l>
            <l>So hoch se is, se langt man ęben an,</l>
            <l>Un süht em inne Ogen rop so fram,</l>
            <l>Un fat em mit de anner Hand un seggt:</l>
          </lg>
          <lg rhyme="unknown" type="stanza">
            <l>Un bün sin Dochder! – süh! un mutt doch swigen</l>
            <l>Un hœpen! denn du büst un blifst min Allens!</l>
            <l>Un </l>
            <l>So bög ik mi – węs' du nu doch ni störrsch,</l>
            <l>Dat ik ni sitt as mank twee harre Steen!</l>
            <l>Wat kann ik anners węn as jümmer din?</l>
          </lg>
          <lg rhyme="unknown" type="stanza">
            <l>De Backen ward ęr bleek un blank de Ogen,</l>
            <l>As se em sachen będt – man kennt den Ton,</l>
            <l>De snack Een ehr as kranke Kind to Ruh;</l>
            <l>Dar brennt ok noch keen Wunn', de de ni smödt.</l>
          </lg>
          <lg rhyme="unknown" type="stanza">
            <l>He bögt sik as de Sünner vœr de Unschuld,</l>
            <l>Doch as de Trost na alle Mög un Qual,</l>
            <l>Un as en Schutz vœr alle Stolt un Sünn,</l>
            <l>So treckt he ęr mit beide Arms ant Hart</l>
            <l>Un küsst de Ogen un den framen Mund. –</l>
          </lg>
          <lg rhyme="unknown" type="stanza">
            <l>Twee Stunn' so is dat lębndi oppe Hofstell.</l>
            <l>Dar sünd al Wagens węn un Lüd to Fot,</l>
            <l>En Kopmann to en Burstell inne Marsch,</l>
            <l>Nich Hansen sin – doch dat is eenerlei,</l>
            <l>Wat köpli is, is sin, em mœt se kam. –</l>
            <l>Denn weern der Deputeerten vun en Burschop,</l>
            <l>De Strit hebbt mit't Gericht, dar sitt he achter,</l>
            <l>Gewalt un Unrecht hasst he op den Dod. –</l>
            <l>De schüchtern Ole weer en lütten Schoster –</l>
            <l>De Vullmacht hett wück Hüsen inne Heid,</l>
            <l>Blot vœr en Nothfall, dat he Börger is –</l>
            <l>De bę um Nasicht – dat heel hart vundag',</l>
            <l>De Vullmacht harr keen Guden, meen de Ole. –</l>
            <l>Doch dach de Amtsbad in sin roden Rock:</l>
            <l>Ut uns Herr Vullmacht weer ni klok to warrn!</l>
            <l>He löv, dat weern Decreten un nix Godes</l>
            <l>Wat he em broch, de Secretair harr munkelt</l>
            <l>Vun so vęl Dusend, vun Concurs un Pann':</l>
            <l>Un jüs vun Morgens weer he blid as selten,</l>
            <l>Un gev em noch en Drüttel vœr sin Mög!</l>
            <l>Den steek he in, un dach noch bi sik sülben:</l>
            <l>Dat's doch en Herr as weni anner sünd:</l>
            <l>Dat wull he ok den Secretair noch bibringn!</l>
          </lg>
          <lg rhyme="unknown" type="stanza">
            <l>Nu kamt der Ossen, de der dampt un brüllt,</l>
            <l>En Driwer bi se mit en leddern Geldkatt.</l>
            <l>De Vullmacht kumt herut un tellt se œwer,</l>
            <l>Un winkt de Knechts, un langsam drivt se fort</l>
            <l>In Slick un Lehm, swarfälli un bedächti.</l>
          </lg>
          <lg rhyme="unknown" type="stanza">
            <l>Denn bringt de Knechts en Schimmel un en Swarten</l>
            <l>Mit en Karjol, de Vullmacht smitt sik rin,</l>
            <l>Un Reimer swingt sik op in nie Kledaje, –</l>
            <l>Un vœrwarts geit dat langs den depen Weg. –</l>
          </lg>
          <lg rhyme="unknown" type="stanza">
            <l>Dar steit dat Mäden inne hoge Dörnsch,</l>
            <l>Se is alleen un süht de beiden na,</l>
            <l>Dat Kinn in Hand, de Ogen deep un truri.</l>
            <l>Nu twęlt de Weg, na't Süden dampt de Swarte,</l>
            <l>Nan Osten na de Heid de Schimmel rop.</l>
            <l>Vun Een nan Anner gat ęr düstern Ogen,</l>
            <l>Vun Een tum Annern lengt un sęhnt ęr Hart.</l>
            <l>O, dat de Węg se ut enanner föhrt!</l>
            <l>Is dat dat Schicksal? Nęwel deckt de Feern,</l>
            <l>Een um de Anner dukt se op un ünner, –</l>
            <l>Un dot un eensam is dat wide Feld.</l>
          </lg>
          <lg rhyme="unknown" type="stanza">
            <l>Ęr Ogen smart, ęr Seel is dump un swar.</l>
            <l>Dat summt vun feern – vellicht de Wörner Klocken?</l>
            <l>Dat's Warkeldag, se bringt wul Een to Rau.</l>
            <l>Och, weer se't sülbn! Vellicht weer't so am besten! –</l>
            <l>Un truri sackt se dal un weent sik satt.</l>
          </lg>
          <lg rhyme="unknown" type="stanza">
            <l>Das lat in Harst, un ęben graut de Dag,</l>
            <l>Hans Hansens Hofstell liggt noch deep in Dak,</l>
            <l>Un Smok un Nęwel op de ganze Marsch.</l>
            <l>Dat Hus is still un dot dat ganze Feld,</l>
            <l>Un nich en Lut to hörn vun Minsch noch Veh.</l>
          </lg>
          <lg rhyme="unknown" type="stanza">
            <l>Un dochen geit al inne hoge Dörnsch,</l>
            <l>De grot un kold un fast noch düster is,</l>
            <l>En Schritt as mit den Parmtick anne Wanduhr</l>
            <l>Vœrbi ant Finster jümmer op un dal.</l>
            <l>He geit verdeept, un mummelt bi sik sülben,</l>
            <l>En olen Mann, doch steil un breet vun Schullern,</l>
            <l>Un mit en Schritt as schull de Borrn sik gęben.</l>
            <l>Un steit he dann un wann ant Finster still</l>
            <l>Un schütt de Ogen langs den grauen Weg,</l>
            <l>De wit vœrbi treckt twischen blanke Gröben,</l>
            <l>Un bald in Dunst un Nęwel sik verlüst,</l>
            <l>So süht he ut de depen Folen rut,</l>
            <l>De Mund so breet, dat grise Haar to Barg:</l>
            <l>En Fremden muss he laten as en Isbar.</l>
          </lg>
          <lg rhyme="unknown" type="stanza">
            <l>Doch kumt keen Minsch, so oft he steit un süht,</l>
            <l>Den Fotstig rop na't Hus, keen Pęrd den Fahrweg,</l>
            <l>Un Kener weer ok kam vun Ost un West,</l>
            <l>Vun Wörn bet Tünn', de kenn Herr Vullmacht Hansen,</l>
            <l>Sin breden Gang, sin Stock un Meerschum Pip.</l>
            <l>Denn jeden Markt un jede Wahl un Volen</l>
            <l>In ganzen Lann', un wenn't wat Wichtigs gev,</l>
            <l>Wo Macht un Wort un wo dat Geld regeer,</l>
            <l>Dar keem he noch toletz mit Pip un Stock,</l>
            <l>– He jag in Karriol un harr en Swarten, –</l>
            <l>De Runzeln isern un dat Haar to Barg,</l>
            <l>Un dę den Utslag oder neem dat Wort.</l>
          </lg>
          <lg rhyme="unknown" type="stanza">
            <l>Wa war ni spraken as de König keem</l>
            <l>Un langs den Karkhof na de Wörner Kark gung,</l>
            <l>De Vœgt un Deputeerten achteran,</l>
            <l>All bloten Kopp un hittli un verbistert,</l>
            <l>Un Kener wuss to spręken wenn he frog!</l>
            <l>Swart vull vun Minschen weer de ganze Weg,</l>
            <l>De Mür un Likensteen, sogar de Böm;</l>
            <l>Do keem en Karriol an in Galopp</l>
            <l>Bet anne Karkhofsport, de Swarte damp:</l>
            <l>De Vullmacht sprung herut mit Pip un Stock.</l>
            <l>He gev den Eersten Besten Tom un Tœgel</l>
            <l>Un gung in breden Schritt de Trepp to höch.</l>
            <l>Do leep dat langs den Karkhof: Vullmacht Hansen!</l>
            <l>De Neegsten maken Platz un Alle seegen</l>
            <l>Wa he dar langs gung, steil as langs den Markt,</l>
            <l>Bet anne Karkendœr, un trock keen Mien.</l>
            <l>Dar trę he rin un steek de Pip in Tasch,</l>
            <l>Un as he wedder rut keem mit de König,</l>
            <l>Do gung he bi em an in Hot un Stock</l>
            <l>Un snack mit em torügg as mit sins Liken,</l>
            <l>De Annern as de Deners achterhęr.</l>
          </lg>
          <lg rhyme="unknown" type="stanza">
            <l>Hett he doch gar den König do to Gast hatt</l>
            <l>Un em en Fröhstück gęben as en Graf,</l>
            <l>Hier in de sülwe Stuv wo he nu wannert,</l>
            <l>Un op de Grotendęl un in den Pesel;</l>
            <l>Un in den Blomhof stunn en prächti Telt.</l>
            <l>Gott wuss wo all de Glœs' un Schütteln hęrkeem,</l>
            <l>De sülwern Lępeln un de golden Tassen,</l>
            <l>Un all de Æwerfloth an Win un Backwark,</l>
            <l>Mit richti fraren Is in hitten Summer!</l>
          </lg>
          <lg rhyme="unknown" type="stanza">
            <l>Se sän, en Wagen weer na Hamborg węn</l>
            <l>Un harr en Kœksche halt mitsams de Saken:</l>
            <l>Dar lett man je vœr Geld den Döwel danzen.</l>
          </lg>
          <lg rhyme="unknown" type="stanza">
            <l>Do gung he mit den König op de Wurth</l>
            <l>Un wis' mit Fingern hin un hęr de Gegend,</l>
            <l>As kunn he't al verschenken wat he seeg.</l>
          </lg>
          <lg rhyme="unknown" type="stanza">
            <l>Un dochen steit de Kath noch œwern Weg</l>
            <l>Un em vœr Ogen, mit de braken Dœr</l>
            <l>Un bliern Finstern, wo he ruter seeg</l>
            <l>Un rœwer lœhn as Jung, drög Brot in Hand:</l>
            <l>Sin Vader weer en lütten Arbeitsmann.</l>
            <l>Denn dach he, wenn he hungri weer un fror</l>
            <l>Un sik en Lock puß dœr dat Is an't Finster</l>
            <l>Un œwer hin den warmen Burhof seeg,</l>
            <l>Wo Schösteen damp un Karn un Ammers klœtern:</l>
            <l>He wuss mal op un war mal grot un stark,</l>
            <l>– He föhl al do de Macht in Arms un Harten –</l>
            <l>Denn wull he't dwingn, un schull dat holn un bręken:</l>
            <l>De Hof war sin, un he wull Vullmacht warrn!</l>
          </lg>
          <lg rhyme="unknown" type="stanza">
            <l>Nu is he't warn. Wosück? – Is nich to seggn:</l>
            <l>Mit isern Willn, mit List un mit Gewalt,</l>
            <l>He hett dat dwungn, süh man de Ogen an,</l>
            <l>De Boss un Schullern, so ist gar keen Wunner.</l>
            <l>De Hof is sin, un mehr as een derto,</l>
            <l>Un wo he kumt, befęhlt he as Herr Vullmacht.</l>
            <l>Wat achter liggt dat weet he sülbn alleen,</l>
            <l>Un vœr em keem noch nix, dat muss sik bögen.</l>
            <l>So mag he denken, as he geit un gruwelt</l>
            <l>Un langs den Weg süht oder na de Klock.</l>
            <l>De hett al mehrmals slan in drange Släg',</l>
            <l>Das helli Dag, un noch is nix to sehn.</l>
          </lg>
          <lg rhyme="unknown" type="stanza">
            <l>Do dukt der endli mank den Smok un Nęwel</l>
            <l>Wat Lębndigs op, wat neeg un neeger kumt,</l>
            <l>Noch kum to sehn, doch steit de Vullmacht still</l>
            <l>Un mit en depen Athen seggt he: endli!</l>
          </lg>
          <lg rhyme="unknown" type="stanza">
            <l>En Mann is dat, to Pęrd, en Mantel um,</l>
            <l>De ritt, as weer de Dod em oppe Hacken,</l>
            <l>Vœrœwer lœhnt, den depen Fahrweg lang,</l>
            <l>Dat Slick un Slamm in grote Paltens fleegt.</l>
          </lg>
          <lg rhyme="unknown" type="stanza">
            <l>He bögt int Dor un jagt den Hof herop,</l>
            <l>As vun en Köhlfatt dampt dat vun dat Pęrd;</l>
            <l>Dat hollt. En hogen Burschen swingt sik raf,</l>
            <l>Wat lennlahm, un bedeckt mit Klei un Slick,</l>
            <l>As harr he Lehm toręden bi en Tegler.</l>
          </lg>
          <lg rhyme="unknown" type="stanza">
            <l>Dat Pęrd is hier to Hus un söcht den Stall,</l>
            <l>De Rüter lüfft de Mütz un nimmt sin Mantel,</l>
            <l>De Swęp in Hand, un as he geit un steit,</l>
            <l>– Dat Argste trampt he węglangs vunne Föt, –</l>
            <l>Kumt he in Dörnsch un op den schrubbten Fotborrn.</l>
          </lg>
          <lg rhyme="unknown" type="stanza">
            <l>»na«, seggt de Vullmacht, »Reimer, kumst du endli?</l>
            <l>Wa hett di't gan? De Ossen sünd berkofft?«</l>
          </lg>
          <lg rhyme="unknown" type="stanza">
            <l>Verkofft, un gut! ik kreeg den Mäkler fat,</l>
            <l>Dörti Ducaten stückwis' dœr de Bank,</l>
            <l>Geld bi de Waar, in Speetsch, un Maandag Lęwern,</l>
            <l>Dat Geld per Post, de Commissär hett Opdrag.</l>
          </lg>
          <lg rhyme="unknown" type="stanza">
            <l>»de Wetenkopmann?«</l>
            <l>Is en slauen Schurk!</l>
            <l>Nich mal en Rüggkop, anners harr ik't wagt,</l>
            <l>Ok mit en Schaden, un vœr baar dat wegslan.</l>
            <l>He harr al schępt, de Weten leeg in England,</l>
            <l>Nix harr he oppen Spiker, nich en Spil,</l>
            <l>Un klagen kunn ik op min Vullmacht ni,</l>
            <l>Ok geit't in Hamborg langsam bi de Maatschapp.</l>
            <l>Do heff ik ręden, wat de Vossen kunn,</l>
            <l>Um jo in Glückstadt rechter Tid to kam,</l>
            <l>In Nęwel kunn de Telegraph ni teken.</l>
          </lg>
          <lg rhyme="unknown" type="stanza">
            <l>»un dropst em noch?«</l>
            <l>Weer ęben ünner Sęgel!</l>
            <l>»den Döwel, seggt de Vullmacht, wat en Streich!«</l>
          </lg>
          <lg rhyme="unknown" type="stanza">
            <l>He harr de letzte Rappsaat güstern ladt,</l>
            <l>Denn glik clareert, noch en Matrosen hürt</l>
            <l>Un rutbugseert, den Curs na Amsterdam.</l>
            <l>Ik hast un föhl mal bi den Juden vœr,</l>
            <l>De Ladung baar un op en Slump to sliten:</l>
            <l>De trock de Schullern: Seep un Tallig sacken,</l>
            <l>Dat Öl war sęker flau, wer döss wat wagen?</l>
          </lg>
          <lg rhyme="unknown" type="stanza">
            <l>»dar sleit dat Wetter in!« seggt do de Vullmacht,</l>
            <l>Un geit in groten Schręden op un dal.</l>
            <l>»geld mutt der hęr! – Denn must du glik na Kiel!«</l>
            <l>Seggt he un stoppt op eenmal in sin Gank</l>
            <l>Un süht na Eer, un denn den Burschen an,</l>
            <l>Denn na de Uhr: »Twee Stunn' kannst du di raun!</l>
            <l>Itt eerst un drink, denn lat den Schimmel sateln,</l>
            <l>Ik sülbn will noch na Glückstadt mit den Swarten.</l>
            <l>Segg min Avkat in Kiel, Geld war der kam,</l>
            <l>He </l>
            <l>Nu lat di Kaffe bringn un legg di dal;</l>
            <l>Klock nęgen büst du klar un kriggst Besched!«</l>
            <l>He wennt den Rügg un wandert wedder los,</l>
            <l>Un langsam geit de Anner ut de Dœr.</l>
          </lg>
          <lg rhyme="unknown" type="stanza">
            <l>De Stuv is optreppt, un de Trepp is schürt,</l>
            <l>Un ok de Vœrdęl as en Kœkendisch,</l>
            <l>Bet op sin Spör, de al en Mäden opnimmt.</l>
            <l>De sä em sacht un fründli guden Morgen:</l>
            <l>Mamsell weer achter inne lüttje Stuv</l>
            <l>Un Kaffe warm, he weer wul möd un hungri?</l>
            <l>Un teken mit de Hand de Dęl hintlank.</l>
          </lg>
          <lg rhyme="unknown" type="stanza">
            <l>Do gung he, wenn ok stif, mit raschen Schritt</l>
            <l>Nan achtern, wo en Dœr sik apen dę;</l>
            <l>Dar seeg en Kopp mit brune Flechden rut,</l>
            <l>De warn de Backen roder as he keem,</l>
            <l>De Ogen sän noch mehr as guden Morgen.</l>
          </lg>
          <lg rhyme="unknown" type="stanza">
            <l>Is heemli Lev ni söter as dat Glück?</l>
            <l>Un Lev un List is starker as Gewalt,</l>
            <l>Se drępt un rovt en sęli Ogenblick,</l>
            <l>Wa kort he is: he füllt dat Lęben ut.</l>
            <l>Na Lengn un Luern kumt he as de Sünn,</l>
            <l>Un Furcht un Angsten lös't he all in Freiden.</l>
          </lg>
          <lg rhyme="unknown" type="stanza">
            <l>»wa hett di't gan? – Gottlof, so büst du dar!«</l>
            <l>Un ruhi sett se sik un seht sik an.</l>
            <l>Doch Reimer seggt: De Ol is as en Steen!</l>
            <l>Weer't ni din Vader, heel ik dat ni ut.</l>
            <l>Ik bün as gar, heff ręden Dag un Nacht,</l>
            <l>Un mutt doch hüt noch wedder los na Kiel.</l>
            <l>Und dochen is't umsunst, dat </l>
            <l>Dat gift doch Dingn de nich to bögen sünd:</l>
            <l>Wat will he mit en Eddelhof in Holsteen?</l>
            <l>He's obsternatsch, de Ehrgiz makt em blind,</l>
            <l>He söcht vœr di wul na en Grafensœn.</l>
            <l>Mi slitt he op un stellt mi denn in Eck;</l>
            <l>So lang se vœrholt brukt he Kopp un Knaken,</l>
            <l>As weern se ganz mit Murk un Bręgen sin,</l>
            <l>En Speculeermaschin, wo he op spęlt,</l>
            <l>Un nich mal richti, blot ut leidi Stolt,</l>
            <l>As wuss un weer ik nix, un seeg doch Allens,</l>
            <l>Mutt Allens sehn, denn ahn mi kann he nix,</l>
            <l>Vertrut mi Allns un schufft mi denn to Sit,</l>
            <l>Noch jümmer as en arm Perzeptersjung:</l>
            <l>Dat is to arg!</l>
            <l>Un darbi steit he op,</l>
            <l>Stött Tass un Brot to Sit un geit na Dœr.</l>
          </lg>
          <lg rhyme="unknown" type="stanza">
            <l>Do kumt dat Mäden lisen op em to,</l>
            <l>Se leggt ęrn weken Arm em anne Schuller,</l>
            <l>So hoch se is, se langt man ęben an,</l>
            <l>Un süht em inne Ogen rop so fram,</l>
            <l>Un fat em mit de anner Hand un seggt:</l>
          </lg>
          <lg rhyme="unknown" type="stanza">
            <l>Un bün sin Dochder! – süh! un mutt doch swigen</l>
            <l>Un hœpen! denn du büst un blifst min Allens!</l>
            <l>Un </l>
            <l>So bög ik mi – węs' du nu doch ni störrsch,</l>
            <l>Dat ik ni sitt as mank twee harre Steen!</l>
            <l>Wat kann ik anners węn as jümmer din?</l>
          </lg>
          <lg rhyme="unknown" type="stanza">
            <l>De Backen ward ęr bleek un blank de Ogen,</l>
            <l>As se em sachen będt – man kennt den Ton,</l>
            <l>De snack Een ehr as kranke Kind to Ruh;</l>
            <l>Dar brennt ok noch keen Wunn', de de ni smödt.</l>
          </lg>
          <lg rhyme="unknown" type="stanza">
            <l>He bögt sik as de Sünner vœr de Unschuld,</l>
            <l>Doch as de Trost na alle Mög un Qual,</l>
            <l>Un as en Schutz vœr alle Stolt un Sünn,</l>
            <l>So treckt he ęr mit beide Arms ant Hart</l>
            <l>Un küsst de Ogen un den framen Mund. –</l>
          </lg>
          <lg rhyme="unknown" type="stanza">
            <l>Twee Stunn' so is dat lębndi oppe Hofstell.</l>
            <l>Dar sünd al Wagens węn un Lüd to Fot,</l>
            <l>En Kopmann to en Burstell inne Marsch,</l>
            <l>Nich Hansen sin – doch dat is eenerlei,</l>
            <l>Wat köpli is, is sin, em mœt se kam. –</l>
            <l>Denn weern der Deputeerten vun en Burschop,</l>
            <l>De Strit hebbt mit't Gericht, dar sitt he achter,</l>
            <l>Gewalt un Unrecht hasst he op den Dod. –</l>
            <l>De schüchtern Ole weer en lütten Schoster –</l>
            <l>De Vullmacht hett wück Hüsen inne Heid,</l>
            <l>Blot vœr en Nothfall, dat he Börger is –</l>
            <l>De bę um Nasicht – dat heel hart vundag',</l>
            <l>De Vullmacht harr keen Guden, meen de Ole. –</l>
            <l>Doch dach de Amtsbad in sin roden Rock:</l>
            <l>Ut uns Herr Vullmacht weer ni klok to warrn!</l>
            <l>He löv, dat weern Decreten un nix Godes</l>
            <l>Wat he em broch, de Secretair harr munkelt</l>
            <l>Vun so vęl Dusend, vun Concurs un Pann':</l>
            <l>Un jüs vun Morgens weer he blid as selten,</l>
            <l>Un gev em noch en Drüttel vœr sin Mög!</l>
            <l>Den steek he in, un dach noch bi sik sülben:</l>
            <l>Dat's doch en Herr as weni anner sünd:</l>
            <l>Dat wull he ok den Secretair noch bibringn!</l>
          </lg>
          <lg rhyme="unknown" type="stanza">
            <l>Nu kamt der Ossen, de der dampt un brüllt,</l>
            <l>En Driwer bi se mit en leddern Geldkatt.</l>
            <l>De Vullmacht kumt herut un tellt se œwer,</l>
            <l>Un winkt de Knechts, un langsam drivt se fort</l>
            <l>In Slick un Lehm, swarfälli un bedächti.</l>
          </lg>
          <lg rhyme="unknown" type="stanza">
            <l>Denn bringt de Knechts en Schimmel un en Swarten</l>
            <l>Mit en Karjol, de Vullmacht smitt sik rin,</l>
            <l>Un Reimer swingt sik op in nie Kledaje, –</l>
            <l>Un vœrwarts geit dat langs den depen Weg. –</l>
          </lg>
          <lg rhyme="unknown" type="stanza">
            <l>Dar steit dat Mäden inne hoge Dörnsch,</l>
            <l>Se is alleen un süht de beiden na,</l>
            <l>Dat Kinn in Hand, de Ogen deep un truri.</l>
            <l>Nu twęlt de Weg, na't Süden dampt de Swarte,</l>
            <l>Nan Osten na de Heid de Schimmel rop.</l>
            <l>Vun Een nan Anner gat ęr düstern Ogen,</l>
            <l>Vun Een tum Annern lengt un sęhnt ęr Hart.</l>
            <l>O, dat de Węg se ut enanner föhrt!</l>
            <l>Is dat dat Schicksal? Nęwel deckt de Feern,</l>
            <l>Een um de Anner dukt se op un ünner, –</l>
            <l>Un dot un eensam is dat wide Feld.</l>
          </lg>
          <lg rhyme="unknown" type="stanza">
            <l>Ęr Ogen smart, ęr Seel is dump un swar.</l>
            <l>Dat summt vun feern – vellicht de Wörner Klocken?</l>
            <l>Dat's Warkeldag, se bringt wul Een to Rau.</l>
            <l>Och, weer se't sülbn! Vellicht weer't so am besten! –</l>
            <l>Un truri sackt se dal un weent sik satt.</l>
          </lg>
        </lg>
      </div>
    </body>
  </text>
</TEI>
