<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">36. De schöne Spandillg</title>
        <author>
          <persName>
            <surname>Reuter</surname>
            <forename>Fritz</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">8</measure>
        <measure type="verses">156</measure>
        <measure type="verses_per_stanza">1-19 2-28 3-24 4-7 5-19 6-28 7-24 8-7</measure>
        <measure type="syllables">1284</measure>
        <measure type="tokens">968</measure>
        <measure type="characters">5108</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1842</date>
      </publicationStmt>
      <sourceDesc>
        <p corresp="N.A."></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">verse</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>36. De schöne Spandillg</head>
          <lg rhyme="unknown" type="stanza">
            <l>Majur von Voß tau Grabowhäw'</l>
            <l>Hadd mal 'n Hollänner bi sin Käuh,</l>
            <l>De sihr dat Solospill bedrew.</l>
            <l>De Mann was süs nich tau verachten</l>
            <l>Un was ok idel gaud bi't Veih;</l>
            <l>Doch as hei wull von Frischen pachten</l>
            <l>Un dorüm kamm taum Herrn Majuren,</l>
            <l>Dunn seggt de Herr Majur: »Bollhagen«,</l>
            <l>Seggt hei, »de groten Fragen,</l>
            <l>De Solos un de Mataduren,</l>
            <l>De hewwen männigeinen all</l>
            <l>Bet up dat blanke Hemd uttagen.</l>
            <l>Wenn ick Sei wedder nemen sall,</l>
            <l>Denn möten S' mi dat fast verspreken,</l>
            <l>Dat S' mit dat Solospill afbreken.«</l>
            <l>Bollhagen, de versprekt ok fast;</l>
            <l>Doch knapp nah drei, vier Wochen was't,</l>
            <l>Dunn gung dat wedder: »Solo klür,</l>
            <l>Drei Matadur un denn de Irsten!«</l>
          </lg>
          <lg rhyme="unknown" type="stanza">
            <l>Dat argert den Majuren sihr,</l>
            <l>Doch wat em argert noch am mihrsten,</l>
            <l>Dat was, dat hei tau weiten kreg,</l>
            <l>Dat sick sin leiw Bollhagen ümmer</l>
            <l>Mit Korten in de Tasch rüm drög.</l>
            <l>»ne«, seggt de Herr Majur tau sick,</l>
            <l>»bollhagen, ne, so geiht dat nich!</l>
            <l>Na, äwerst marken sall hei't doch,</l>
            <l>Dat ick em up de Sprüngen bün«,</l>
            <l>Un geiht dorbi in't Veihhus rin,</l>
            <l>Kickt up de Del, kickt in den Trog</l>
            <l>Un fröggt nah dit und fröggt nah dat,</l>
            <l>Ob't Veih dat Fauder ok woll fratt,</l>
            <l>Un fröggt den oll'n Bollhagen, wenn'e</l>
            <l>Mit lang Heu an tau faudern füng,</l>
            <l>Un kümmt so nah den Middelstänner,</l>
            <l>Wo Haud un Rock von den Hollänner,</l>
            <l>As ümmer, an den Nagel hüng,</l>
            <l>Un grawwelt lis' de Slipp hendal,</l>
            <l>Ahn dat de Melkers dat gewohrten.</l>
            <l>»wohrhaftig ja, dor sünd de Korten!«</l>
            <l>Un halt s' herut. »Na, täuw nu mal!«</l>
            <l>Un geiht ganz sachten ut de Dör</l>
            <l>Den Weg entlang de Gorenheck</l>
            <l>Un streu't de Korten hen un her</l>
            <l>Recht in den Veihhus-Winterdreck</l>
            <l>Un stellt sick in dat Wagenschur</l>
            <l>Nich wid von't Veihhus up de Lur.</l>
          </lg>
          <lg rhyme="unknown" type="stanza">
            <l>Bollhagen kümmt nu ut de Dör.</l>
            <l>»wo Dunner?« seggt hei, »Rutenbur!</l>
            <l>Wo kümmt hir Rutenbur denn her?«</l>
            <l>Na, hei geiht wider. »Herzen-Säben!</l>
            <l>Wo, dit's doch narschen! – Herzen-Säben?</l>
            <l>Wo kümmt de her? Dit's mi tau krus!</l>
            <l>Wer ward denn so mit Korten lewen?«</l>
            <l>Doch geiht hei furt. »Süh dor, Kreuz-Dus!</l>
            <l>De Kort' is gaud«, seggt uns' Bollhagen,</l>
            <l>»wenn einer spelt un deiht denn fragen,</l>
            <l>Un't fröggt de anner em: 'Wo heit s'?'</l>
            <l>Un hei fröggt grot un röppt denn Kreuz,</l>
            <l>Denn kann'n en hellsches Spill up maken.«</l>
            <l>Kum hett hei dit so vör sick spraken,</l>
            <l>Dunn süht hei in den Dreck Kreuz-Dam;</l>
            <l>Bollhagen schütt vör Schreck tausam</l>
            <l>Un kriggt vör Arger fast de Hilg'.</l>
            <l>»wo Dunnerweder, de Spandillg!</l>
            <l>Wo, dit is denn doch niderträchtig!«</l>
            <l>Un bückt sick dal un nimmt sei rasch</l>
            <l>Un wischt den Dreck ehr af bedächtig</l>
            <l>Un steckt sei in de Westentasch.</l>
            <l>»wat? Mit Spandillg so rüm spillunken?</l>
            <l>Ick wull, ick hadd blot den Hallunken!«</l>
          </lg>
          <lg rhyme="unknown" type="stanza">
            <l>Un de Majur</l>
            <l>Slickt von de Lur</l>
            <l>Still ut dat Schur.</l>
            <l>»ick was en Dur!</l>
            <l>Heww'n einen irst de Mataduren</l>
            <l>Fast bi de Uhren,</l>
            <l>Denn is an em Hoppen un Molt verluren!«</l>
          </lg>
          <lg rhyme="unknown" type="stanza">
            <l>Majur von Voß tau Grabowhäw'</l>
            <l>Hadd mal 'n Hollänner bi sin Käuh,</l>
            <l>De sihr dat Solospill bedrew.</l>
            <l>De Mann was süs nich tau verachten</l>
            <l>Un was ok idel gaud bi't Veih;</l>
            <l>Doch as hei wull von Frischen pachten</l>
            <l>Un dorüm kamm taum Herrn Majuren,</l>
            <l>Dunn seggt de Herr Majur: »Bollhagen«,</l>
            <l>Seggt hei, »de groten Fragen,</l>
            <l>De Solos un de Mataduren,</l>
            <l>De hewwen männigeinen all</l>
            <l>Bet up dat blanke Hemd uttagen.</l>
            <l>Wenn ick Sei wedder nemen sall,</l>
            <l>Denn möten S' mi dat fast verspreken,</l>
            <l>Dat S' mit dat Solospill afbreken.«</l>
            <l>Bollhagen, de versprekt ok fast;</l>
            <l>Doch knapp nah drei, vier Wochen was't,</l>
            <l>Dunn gung dat wedder: »Solo klür,</l>
            <l>Drei Matadur un denn de Irsten!«</l>
          </lg>
          <lg rhyme="unknown" type="stanza">
            <l>Dat argert den Majuren sihr,</l>
            <l>Doch wat em argert noch am mihrsten,</l>
            <l>Dat was, dat hei tau weiten kreg,</l>
            <l>Dat sick sin leiw Bollhagen ümmer</l>
            <l>Mit Korten in de Tasch rüm drög.</l>
            <l>»ne«, seggt de Herr Majur tau sick,</l>
            <l>»bollhagen, ne, so geiht dat nich!</l>
            <l>Na, äwerst marken sall hei't doch,</l>
            <l>Dat ick em up de Sprüngen bün«,</l>
            <l>Un geiht dorbi in't Veihhus rin,</l>
            <l>Kickt up de Del, kickt in den Trog</l>
            <l>Un fröggt nah dit und fröggt nah dat,</l>
            <l>Ob't Veih dat Fauder ok woll fratt,</l>
            <l>Un fröggt den oll'n Bollhagen, wenn'e</l>
            <l>Mit lang Heu an tau faudern füng,</l>
            <l>Un kümmt so nah den Middelstänner,</l>
            <l>Wo Haud un Rock von den Hollänner,</l>
            <l>As ümmer, an den Nagel hüng,</l>
            <l>Un grawwelt lis' de Slipp hendal,</l>
            <l>Ahn dat de Melkers dat gewohrten.</l>
            <l>»wohrhaftig ja, dor sünd de Korten!«</l>
            <l>Un halt s' herut. »Na, täuw nu mal!«</l>
            <l>Un geiht ganz sachten ut de Dör</l>
            <l>Den Weg entlang de Gorenheck</l>
            <l>Un streu't de Korten hen un her</l>
            <l>Recht in den Veihhus-Winterdreck</l>
            <l>Un stellt sick in dat Wagenschur</l>
            <l>Nich wid von't Veihhus up de Lur.</l>
          </lg>
          <lg rhyme="unknown" type="stanza">
            <l>Bollhagen kümmt nu ut de Dör.</l>
            <l>»wo Dunner?« seggt hei, »Rutenbur!</l>
            <l>Wo kümmt hir Rutenbur denn her?«</l>
            <l>Na, hei geiht wider. »Herzen-Säben!</l>
            <l>Wo, dit's doch narschen! – Herzen-Säben?</l>
            <l>Wo kümmt de her? Dit's mi tau krus!</l>
            <l>Wer ward denn so mit Korten lewen?«</l>
            <l>Doch geiht hei furt. »Süh dor, Kreuz-Dus!</l>
            <l>De Kort' is gaud«, seggt uns' Bollhagen,</l>
            <l>»wenn einer spelt un deiht denn fragen,</l>
            <l>Un't fröggt de anner em: 'Wo heit s'?'</l>
            <l>Un hei fröggt grot un röppt denn Kreuz,</l>
            <l>Denn kann'n en hellsches Spill up maken.«</l>
            <l>Kum hett hei dit so vör sick spraken,</l>
            <l>Dunn süht hei in den Dreck Kreuz-Dam;</l>
            <l>Bollhagen schütt vör Schreck tausam</l>
            <l>Un kriggt vör Arger fast de Hilg'.</l>
            <l>»wo Dunnerweder, de Spandillg!</l>
            <l>Wo, dit is denn doch niderträchtig!«</l>
            <l>Un bückt sick dal un nimmt sei rasch</l>
            <l>Un wischt den Dreck ehr af bedächtig</l>
            <l>Un steckt sei in de Westentasch.</l>
            <l>»wat? Mit Spandillg so rüm spillunken?</l>
            <l>Ick wull, ick hadd blot den Hallunken!«</l>
          </lg>
          <lg rhyme="unknown" type="stanza">
            <l>Un de Majur</l>
            <l>Slickt von de Lur</l>
            <l>Still ut dat Schur.</l>
            <l>»ick was en Dur!</l>
            <l>Heww'n einen irst de Mataduren</l>
            <l>Fast bi de Uhren,</l>
            <l>Denn is an em Hoppen un Molt verluren!«</l>
          </lg>
        </lg>
      </div>
    </body>
  </text>
</TEI>
