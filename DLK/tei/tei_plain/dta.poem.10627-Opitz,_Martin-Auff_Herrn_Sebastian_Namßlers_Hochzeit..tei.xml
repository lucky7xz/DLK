<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">Auff Herrn Sebastian Namßlers Hochzeit.</title>
        <author>
          <persName>
            <surname>Opitz</surname>
            <forename>Martin</forename>
          </persName>
        </author>
        <editor>
          <persName>
            <surname>Haider</surname>
            <forename>Thomas Nikolaus</forename>
          </persName>
          <orgName>University of Göttingen/Max Planck Institute for Empirical Aesthetics, Frankfurt am Main</orgName>
          <email>mail@thomashaider.net</email>
        </editor>
      </titleStmt>
      <editionStmt>
        <edition>
          <name>Deutsches Lyrik Korpus Edition (DLK) v6</name>
          <date>9-11-2022</date>
        </edition>
      </editionStmt>
      <extent>
        <measure type="stanzas">1</measure>
        <measure type="verses">44</measure>
        <measure type="verses_per_stanza">1-44</measure>
        <measure type="syllables">547</measure>
        <measure type="tokens">381</measure>
        <measure type="characters">2183</measure>
      </extent>
      <publicationStmt>
        <publisher>
          <name/>
        </publisher>
        <pubPlace/>
        <date type="publication">1624</date>
      </publicationStmt>
      <sourceDesc>
        <p corresp="urn:nbn:de:kobv:b4-200905197859"></p>
      </sourceDesc>
    </fileDesc>
    <profileDesc>
      <textClass>
        <classCode scheme="literary_period">N.A.</classCode>
        <classCode scheme="text_genre">Lyrik</classCode>
      </textClass>
    </profileDesc>
  </teiHeader>
  <text>
    <body>
      <div n="1">
        <lg type="poem">
          <head>Auff Herrn Sebastian Namßlers Hochzeit.</head>
          <lg rhyme="unknown" type="stanza">
            <l>So offt ich bey mir selbst/ (wie ich zuthun dann pflege/)</l>
            <l>Der Liebe lauff vnd art mit allem fleiß erwege/</l>
            <l>Befind ich allezeit/ daß jhre Tyranney/</l>
            <l>Nur sey ein blosser Wahn/ vnd blinde Fantasey.</l>
            <l>Die Venus ist die Zier der freundlichen Jungfrawen/</l>
            <l>Damit sie prangen thun auff art der stoltzen Pfawen/</l>
            <l>Damit sie vnser Hertz vnd Sinnen nehmen ein/</l>
            <l>Darauß entspringen muß die bitter süsse Pein.</l>
            <l>Sie brechen sich herauß: Ihr trachten vnd jhr sinnen/</l>
            <l>Ist eintzig vnd allein/ wie sie vns fangen künnen/</l>
            <l>Der Kopff vor Schmuck sich beugt/ die Stirne glantzt herfür/</l>
            <l>Der Wein ist reiff vnd feil/ der Krantz hengt vor der Thür/</l>
            <l>Doch kan vns sonderlich der Augenglantz versehren/</l>
            <l>Das wunderschöne Liecht thut allesampt bethören/</l>
            <l>Die Augen sein die Straß/ die Augen sein der Steg/</l>
            <l>Dadurch in vnser Hertz Cupido trifft den Weg.</l>
            <l>Gantz schön vnd meisterlich die arge Damen wissen</l>
            <l>Die runden Kügelein jetz hin jetz her zuschissen/</l>
            <l>Bald trucken sie sie zu/ bald werffen sie sie auff/</l>
            <l>Biß endtlich wir gemacht den thewren Liebeskauff.</l>
            <l>Da haben wir sie denn/ daß vnser standthafft Hertze/</l>
            <l>Kunst/ Weißheit/ Lob vnd Ehr/ muß weichen solchem schertze/</l>
            <l>Das Griechisch vnd Latein wirdt vns gar vnbekandt/</l>
            <l>Für Plato nemen wir den Amadis zu Handt/</l>
            <l>Das kan ein Weibesbildt: Bald will sich der erhencken/</l>
            <l>Vor vnerhörter Brunst/ bald will sich der ertrencken/</l>
            <l>Der Thränen weite Bach auß beyden Augen quillt/</l>
            <l>Voll seufstzen ist das Hertz: Das kan ein Weibesbildt.</l>
            <l>O wie glückseelig ist Herr Breutigam das Leben/</l>
            <l>In das jhr euch jetzt wolt mit ewrem Lieb begeben/</l>
            <l>Ihr liebet ohne Forcht/ in wahrer Freundligkeit/</l>
            <l>Ihr seyt von Liebes Pein gantz sicher vnd befreyt.</l>
            <l>Wir müssen mit Gedult an Venuswagen ziehen/</l>
            <l>Vnd vns bey Tag vnd Nacht mit jhrem Joch bemühen/</l>
            <l>Wir sehen Angst vnd Noth/ jhr sehet Hülff vnd Rath;</l>
            <l>Was bey vns Hoffnung ist/ das wirdt bey euch die That.</l>
            <l>Nun wohl: Gebrauchet euch der guten Zeit vnd Stunde/</l>
            <l>Vnd heylet freundtlich zu die zarte Liebes Wunde.</l>
            <l>Cupido hat gesandt den Hymen allbereit/</l>
            <l>Daß er der Jungfrawfchafft soll geben das Geleit.</l>
            <l>Vnd jhr/ O schöne Braut/ wolt euch nur gern ergeben/</l>
            <l>Es ist doch nicht zum Todt/ es ist viel mehr zum Leben.</l>
            <l>Wir aber lassen noch die süsse Wercke stehn/</l>
            <l>Biß es vns dermal eins auch wirdt so wol ergehn.</l>
          </lg>
        </lg>
      </div>
    </body>
  </text>
</TEI>
